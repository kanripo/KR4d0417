# -*- mode: mandoku-view; -*-
#+TITLE: 閑閑老人滏水文集
#+DATE: 2015-09-11 15:21:55.910676
#+PROPERTY: ID KR4d0417
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0535-004閑閑老人滏水文集-卷第四.
<pb:KR4d0417_SBCK_004-1a>¶
閑閑老人滏水文集卷第四¶
　古詩¶
　　和淵眀擬古¶
　　其一¶
亭亭澗底松婉婉窓前栁穠華能㡬時不耐風霜¶
久感君傾意氣遂托金石友膝上横秋霜中筵列¶
杯酒酒眀相知深劍眀終不負時運有代謝交情¶
隨薄厚寄言歲寒姿枯榮復何有¶
　　　其二¶
<pb:KR4d0417_SBCK_004-1b>¶
停杯且勿飲劍歌已三終男兒重意氣結髪早従¶
戎生當為世豪死當為鬼䧺驚沙射人面日暮来¶
悲風空弮冒强敵力向隂山窮仍聞霍嫖姚萬騎¶
出雲中¶
　其三¶
小智多自私大方乃無隅一毫納萬象萬象非卷¶
舒日月為我牖天地為我廬曲士窘囚拘一身無¶
容居我夢登日觀青天入平蕪俯視但一氣二豪¶
彼何如¶
<pb:KR4d0417_SBCK_004-2a>¶
　其四¶
憶昔穆天子侈心窮八荒崐崙入馬蹄蘧廬視眀¶
堂王母為之謡白雲何茫茫慿髙俯九州愧如螻¶
螘場歸来越河関萬冡&KR1062;嵩邙遂令學仙者聞風¶
為激昻漢武千秋露淮南八公方至今瑶池宴空¶
為後代傷¶
　　其五¶
客從逺方来氣貌充以完鞍馬光照地怪我儒衣¶
冠問君何苦心所慕惟孔顔古豈無賢豪十六子¶
<pb:KR4d0417_SBCK_004-2b>¶
入關獨携無言子流盻青雲端芝蘭吐幽芳山水¶
彂清弹願為九臯禽接翼萬里鸞揮手欲謝客所¶
懼非饑寒¶
　　其六¶
吾道無緇磷萬古常如兹奈何中智下謂彼不知¶
時與卋頗殊好譬如渑與淄我欲質所従登髙望¶
九疑路逢古漁父長歌滄浪辭出門異所見退坐¶
還自思當卋固殊古古人不吾欺翩翩出林鳥日¶
暮将何之倚&KR0585;送歸盡聊欲弦吾詩¶
<pb:KR4d0417_SBCK_004-3a>¶
　其七¶
西北有佳人樓上拊雲和一皷别鶴&KR0894;再㺯求凰¶
歌弦聲幾欲絶哀音何其多昔為掌中珠今為路¶
傍花壮年不再得花落将如何¶
　其八¶
張衡詠思玄屈平賦逺逰髙情薄雲天意氣隘九¶
州朝攀扶桑枝夕飲弱水流翻然不忍去無女哀¶
髙丘嚴霜下百草歲律聿其周蕭蘭共憔悴巳矣¶
吾何求¶
<pb:KR4d0417_SBCK_004-3b>¶
　其九¶
青青一本蘭俟時吾将採不採庸何傷香色終不¶
改太陽頽西汜眀月生東海日月如飛梭榮華不¶
相待寄言紉佩子無貽後時悔¶
　　中秋¶
天風吹河漢眀月懸清光清光不可掇流影入盃¶
觴吸此風露魄洗我氷炭腸向来功名心一笑雪¶
沃湯人生㡬中秋弹指三萬塲胡為置熱惱不使¶
心清凉此心如秋月虚眀動八方此身萬化中太¶
<pb:KR4d0417_SBCK_004-4a>¶
山一毫芒尚無物與我何者為彭殤推琴黄葉落¶
搔首白雲翔觧衣一盤礴清境堕渺茫¶
　　重午逰冠山寺¶
南風揺百草吹我㳺山樊青山暎華髪似我頭上¶
冠長松五月窓戸閟終古不散蒼雲寒步出喬木¶
杪俯視林下鞍飛亭枕爽塏更覺天宇寛慿髙送¶
逺開心顔白雲青嶂非人間深林㝠㝠白日暮飛¶
鳥裔裔長空閑夕陽萬里開野色晉趙形勢空河¶
山時清老守容癡頑臨風把酒遺巾綸明朝却望¶
<pb:KR4d0417_SBCK_004-4b>¶
題詩䖏城楼惟見烟中竿¶
　七夕與諸生逰鵲山¶
七月七日人間秋興来飄然鵲山㳺靈仙役鵲渡¶
河去白雲嶺上空悠悠手持雲膄酒與雲更獻酬¶
雲既不觧飲且可與子消百憂雲不飲我無愁不¶
愁不飲空白頭但願年年歲歲得相見長㸔雲馭¶
織女㑹牽牛¶
　鶵鷹¶
臯落秋風暮深崖得爾雛他時萬里翼天末片雲¶
<pb:KR4d0417_SBCK_004-5a>¶
孤何䖏三窟兎古城千歲狐佇翻壮士臂飛血洒¶
平蕪¶
　　逰晋祠¶
官閑屏騎従意行無澗岡青山盡䖏山口轉清溪¶
宛與青山長古城尚隔叔虞廟水氣先入單衣凉¶
溪行不十里喬木森千章靈泉萬古流不竭蕩雲¶
沃日揺精光素月落圓甃青天入方塘棹歌中流¶
簫皷發擊波驚起䨇鴛鴦脚踏舩舷掖兩生眀月¶
照我欹中裳兩生為我歌與子釂一觴興来洒墨¶
<pb:KR4d0417_SBCK_004-5b>¶
三四行使汝名似湛輩香歌罷忽惆悵欲歸且徜¶
徉清風眀月本自無盡蔵青山緑水何䖏非吾郷¶
世間風波老可畏物外日月𥘉不忙安得此溪化¶
作百斛酒狂吟大醉三萬六千塲一朝忽騎赤鱗¶
去歸来晋溪流水依舊空茫茫¶
　遂𥘉園八詠¶
　　遂𥘉園¶
人生衣食爾所適飽與温逮其得志間歸心負𥘉¶
言少壮慕富貴老大憂子孫此心本無累利欲令¶
<pb:KR4d0417_SBCK_004-6a>¶
智昏嗟我復何為未能返丘園物外恐難必開圖¶
對一尊¶
　　歸愚荘¶
平生功名心世路多﨑嶇年来忝聞道何者非夷¶
塗庄後桑百本庄前芋數區草屋三四間榆栁八¶
九株僮僕足使令鷄犬應指呼商鈕向我言官豈¶
不足歟如何天壌間不容七尺軀忘身百事懶忘¶
心一物無忘已又忘物兀然同太虚不皦亦不昩¶
無毁亦無譽不向醉郷醉即歸愚谷愚¶
<pb:KR4d0417_SBCK_004-6b>¶
　　閑閑堂¶
天運如轉轂日月如循環人生天地内頃刻安得¶
閑所貴心無事心安身自安低頭拾紅葉仰面看¶
青山朝聼新泉响暮送飛鳥還清晨了人事過午¶
掩柴関髙非出天外低不堕塵寰花落鳥聲寂我¶
䖏動静間¶
　　翠貢亭¶
修竹百十箇老栢四五行日出烟霧散露葉翻晴¶
光時携一壺酒来此㩀胡床鳥啼白日静花落春¶
<pb:KR4d0417_SBCK_004-7a>¶
風香君㸔蒼翠間法身露堂堂即物元非真離物¶
又非忘掩卷忽而咲風枝奏笙簧¶
　　佇香亭¶
今辰復何辰幽花滿中園愛此風露香聊佇屐齒¶
痕花殘蜂蝶逝花開蜂蝶喧物理有代謝花枝獨¶
無言無言還有情似訴惟空尊今我不為樂知有¶
来歲存呼兒具癭杓唤妾傾瓦盆且盡一日歡萬¶
事不𣸪論¶
　　琴筑軒¶
<pb:KR4d0417_SBCK_004-7b>¶
琴筑雖有韻不皷則不鳴流水無徽弦使我神慮¶
清風月為節奏是中無虧成聊将不俗耳聼此無¶
絃聲無聲非無聞聲自根極生隐几以服聽頽然¶
遺其形少焉性空水靈臺湛虚眀従渠童子見擲¶
瓦戯清冷¶
　　南麓畫華清宫圖¶
天寳遺事今㡬年華清樓殿非人間五家羅綺隘¶
山谷驅入尺𥿄天工閑豆分繡嶺線涇渭人物微¶
茫纔位置想當睥睨下筆時兩眼猶能書細字乃¶
<pb:KR4d0417_SBCK_004-8a>¶
知棘端可以造沐㺅巧奪造化非人謀胸中度世¶
乃吾事坐令千里當䨇眸眀皇𥘉心小姚禹肯比¶
金陵一孱主一盻聊爲妖姬留奈何坐此覆神州¶
太白西去有鳥道蜀山秦樹令人老浮雲一蔽漁¶
陽城禄山馬飽宫前草㤙流四海一玉環胡兒不¶
合窺潼関至今脂澤下蟾口時有飲鹿疑神奸豈¶
知水洗凝脂滑一掬傷心馬嵬血多年鬼火化爲¶
碧還遶離宫送行客龍嵓幾度過華清筆端山髙¶
水泠泠嗚呼興廢今巳矣祗有丹青留典型畫詩¶
<pb:KR4d0417_SBCK_004-8b>¶
雙絶兼書工㽞傳遜公到松公今年盗入媯川東¶
火焼塔寺一洗空松公間関来帝里一身與畫同¶
生死吾聞挈瓶之智不假器支郎大勝潼関騎¶
　　䟦武元直漁樵閑話圗¶
兩翁久忘世木石以為徒偶然相值遇風月應指¶
呼廢興非吾事胡為此區區但覺腹中事似落𥿄¶
上圗一以我為漁神逰渺江湖一以我為樵夢為¶
山澤臞形骸随所寓何者為真吾尚忘彼與此况¶
復朝市娱西風下落日渡口炊烟孤無問亦無荅¶
<pb:KR4d0417_SBCK_004-9a>¶
長咲歸来乎¶
　　就劉雲卿第與同院諸公喜雨分韵得發字¶
君家南山有衣鉢叢桂分香老蟾窟從来青𬗋半¶
門生今日子孫床滿笏爾来先生復秀出論事觀¶
書眼如月豈惟傳家秉賜彪亦復生兒勔勮勃往¶
時嘗乗御史騘未害霜蹄聊一蹶㕠鳬古邑試牛¶
刀百里治聲傳馬卒今年視草直金鑾雲章妙手¶
著揮發老夫當放一頭地有慚老驥追霜鶻座中¶
三舘盡豪英徤筆縦横建安骨巳知佳㑹得四并¶
<pb:KR4d0417_SBCK_004-9b>¶
更許深盃辭百罰我雖不飲願助勇政要風燈照¶
華髪但㑹風雨破天慳不怕歸途洗靴韈¶
　　九日登繁臺寺¶
九日獨何日寒花彂幽芬波澄無餘滓天清廓逰¶
氛鵰盤翼迅風鴻響厲層雲我與二三友意適同¶
酣醺南登歌吹臺一弔信陵君捐&KR2399;赴趙璧談咲¶
却秦軍夷門今安在草沒侯嬴墳我亦感激士白¶
首羞論文禁中有頗牧慷慨志竒勲登臨送将歸¶
無為愴離群蒼茫視八極烟靄何紛紛懐士撫長¶
<pb:KR4d0417_SBCK_004-10a>¶
劍悵然日西曛¶
　　伯勝九日詩蕭然有陶風趣次韵¶
九日獨何日髙懐無與娱仰視天宇清倐見飛鴻¶
孤哀鳴呼其群相望邈江湖豈不念親友林間置¶
尊壺不醉慎毋歸且莫歌&KR0784;駒今日不爲樂奈此¶
歲将徂風霜豔黄菊興與南山俱此時如不採但¶
恐随樵蘇日暮登吹䑓蒼茫望八區翻然念郷國¶
北望一長吁¶
　　送雷希賢之涇州録事¶
<pb:KR4d0417_SBCK_004-10b>¶
　　李君美治中公𪠘南樓坐中作¶
嚴霜枯百草揺蕩鴻鵠心翩翩萬里翼随雲落西¶
南涇水東流不到燕送君落日孤雲邊聲名一日¶
天下白還作南樓座中客西州自古多豪英作者¶
凛凛氣猶生太尉清風邁萬古不勞折箠笞此虜¶
男兒生不功名死無益莫言簿領卑凡職君不見¶
當時髯張一尉耳至今䨇廟令人起¶
　　倣玉川子沙麓雲鴻硯屏吕唐卿蔵¶
吾聞春秋紀年二百四十二不書祥瑞書災異不¶
<pb:KR4d0417_SBCK_004-11a>¶
知何年沙麓崩六鷁退飛失其四恒星不見夜有¶
光星殞如雨䂖在地孔子諱魯不諱宋但記有月¶
食之既豈知淪隐入石中蟾蜍桂影俱䝉籠𥘉疑¶
日中有兩烏雙飛跳入姮娥宫鶉火賁賁尾伏辰¶
状如赤鳥雲非雲女媧煉就五色石搏沙欲作愚¶
下人史蘇發占文端筞坎為日月艮山石兌升而¶
雲離奮翼重兑為吕歸有徳吕矦寳石到子孫更¶
遣趙子窮其源齊趙馬牛不相及如何窮此造化¶
根世間萬事何不有耳目之外難具論海中時時¶
<pb:KR4d0417_SBCK_004-11b>¶
彂火熖世畍一一持風輪一㣲塵内納湏彌有頂¶
天上猶崑崙併却咽喉與唇吻别有一句超乾坤¶
木人撫掌非耳聴石女懐胎親眼聞扇子拂着帝¶
釋鼻鯉魚驚翻東海盆吾言非夸子夸矣要與摩¶
詰無言言¶
　　倣樂天新宅¶
吉㓙翻覆兩何如新貴移来舊貴居昨日弓刀圍¶
舊宅今朝車馬慶新除兎驚尚顧罝中兎魚逸還¶
尋罩下魚富貴貧窮皆有命大都覆轍戒前車¶
<pb:KR4d0417_SBCK_004-12a>¶
　　倣郎士元寳刀塞上兒¶
長安美少年白馬黄金鞭従騎捧長劍官儀如殿¶
前烟塵生絶塞𤇺火照甘泉如聞辭第将遺貌上¶
凌烟¶
　　從軍行送田琢器之¶
嚴風吹霜百草枯胡兒馬肥思南驅長戈飛鳥不¶
敢度扼胡嶺下行人無鈎鈐一夕妖星過賊臣自¶
掣居庸鏁蔵金郿塢未厭深長安三日燃臍火胡¶
兵数道下山東旌旗絳天海水紅胡兒歸来血飲¶
<pb:KR4d0417_SBCK_004-12b>¶
馬中原無樹揺春風槖駝　車載金帛城上官軍¶
空嘆息纍纍婦女過関頭囬望都門心㫁絶漢家¶
公主嫁烏孫聖王重戦議和親北望一舍如天逺¶
黄沙茫茫愁殺人田侯落落竒男子主辱臣生不¶
如死殿前畫地作山川請以義軍相表裏恨我不¶
得學李英愛君不减侯莘卿子眀又請當一面禁¶
中頗牧皆書生(是時李英子賢侯摯莘卿王晦子)¶
(眀方出戦有功)横遮俘尸三十萬潼関大咲哥舒¶
翰上書慷慨請長纓臨風鎩翮空三嘆¶
<pb:KR4d0417_SBCK_004-13a>¶
　　題楊祕監雪谷曉裝圗¶
林空月巳沉雪落風未掃束装事晨征之子&KR0881;逺¶
道心知馬上人萬象入腹藁髯奴亦可人行李伴¶
幽討塵中無此客風雲滿懐抱逢辰則伊吕不然¶
商山皓如何苦憔悴薇蕨不得飽前身孟浩然後¶
身窮賈島三生𥿄上形千古咲枯槁向来富貴骨¶
露濕原上草百年等一夢翻覆無醜好那知風雪¶
癯不是蓬山老所以邢和璞一咲幾絶倒¶
　　題魯直書黄庭經¶
<pb:KR4d0417_SBCK_004-13b>¶
太清虗皇玉景經琅凾瓊笈祕書清嚢以雲錦金¶
鈿扃四神守衛呵百靈中夜一氣存黄庭玄霜瓊¶
膏灌子形方瞳緑髪魂魄寕上夀千秋下百齡天¶
書夜降勅六丁控駕三素乗風泠鳯笙龍管超㝠¶
㝠揚旌抗斾㸌飛星八威吐毒驅雷霆擲火萬里¶
流金鈴仙人拂石刼不停笑視人丗風中螢丗間¶
醉夢紛羶腥三尸調汝丹田螟有如尾閭泄滄溟¶
一朝神離鳥飛瓶涪翁書法出蘭亭名書此經寔¶
自銘開卷恍然如酒醒飬生新彂庖丁硎¶
<pb:KR4d0417_SBCK_004-14a>¶
　　試院中愁坐叔獻學博忽送紅梅小桃數枝¶
　　　坐念春物駘蕩西園開鑰不得一觀作詩¶
　　　破悶兼簡張文學仲山¶
數日天氣殊未佳文書如山眼生花忽遣官梅入¶
吾室政爾東君觧留客蠟梅無韻空有香紅梅亦¶
復清而荘此花韵勝開較晚天許風流嫁海棠海¶
棠春嬌睡未足環兒酒暈紅潮玉不應更有林下¶
風翠䄂天寒倚修竹銀瓶亦有小桃枝茜裙㳺女¶
窺荆籬青枝緑葉不湏問自有月影溪光知氷花¶
<pb:KR4d0417_SBCK_004-14b>¶
不肯相媚嫵来伴詩人作詩苦横斜影落水心中¶
融入詩中作竒語古来詩人例多窮把酒對花酒¶
巳空亦知寒食只數日醉夢不到西園中天上公¶
子𬒳花恼一咲囬波嘲栲栳不湏區區索酒錢但¶
可煎茶對花前¶
　慧林賦海棠¶
君不見三郎花下吹觱栗寕王搦管畨綽拍一聲¶
驚破夢華清海棠頓覺無顔色又不見百花潭北¶
西郊路醉裏花仙覔竒句覺来酒盡花巳空詩人¶
<pb:KR4d0417_SBCK_004-15a>¶
不是無心賦梨園富貴春蕭瑟空對畫圗三嘆息¶
杜陵雖有𥙷亡詩坡仙詩中畫更竒君不見西園¶
往日稱繁雄羅衣不復能春風䧺楼傑閣春色裡¶
温黁㳤氣月眀中纎條嫋嫋春無力猶遶空墻絆¶
逰客不應折贈寄僧房来與幽人慰岑寂石門老¶
衲僧中癯鼻端苦覓香有無何似東庵人散後月¶
斜踈影照跏趺¶
　　冷山行¶
禪房閣雨鎖春隂幽人切切鳴幽琴一聲兩聲風¶
<pb:KR4d0417_SBCK_004-15b>¶
蕭森三㺯五㺯天沈沈紛綸十指終不亂雙鸞對¶
舞揚哀音𥘉為湘靈怨再鼓别鶴吟絃聲按抑止¶
復作忽然變態窮巇嶔曲終從容奏恬淡落花啼¶
鳥青春深苗夫子吾獨知爾心胡為翻作冷山操¶
此意似欲為師箴昔年憶侍眀光宫曾以絲桐沃¶
舜聡薫風一曲岩廊静萬國無為至化中眀昌有¶
道真重瞳重瞳左右多䕫龍朝廷詔𧺫冷岩公鼎¶
湖龍去弓劍空不聞天寳相國忠漁陽馬嘶旌旗¶
紅聖主中興日月功首誅羿浞鉏羣兇張公上書¶
<pb:KR4d0417_SBCK_004-16a>¶
見大計臣以琴諫非琴工先生年来到骨窮但願¶
四海無兵戎夜闌更請彈三樂臣獨飢寒亦不惡¶
　　和淵眀歸田園居送潘清容¶
身行半天下何䖏無名山蘇門天下勝築室不待¶
年曩時孫公和今代潘子淵無家安四壁治生惟¶
寸田去國行萬里徃寄茅三間山川半豺虎一水¶
不得前寄謝李龍眠為我冩風烟曲肱畫圖裡卧¶
逰西山巔尚恨畫中隐不得拈閑閑有願何必遂¶
古人豈盡然¶
<pb:KR4d0417_SBCK_004-16b>¶
　　其二¶
人生本無累世路自覊鞅悠悠塵中境翳翳霞外¶
想蘇門有佳䖏悵望不得往遥知西山下煙雨薇¶
蕨長有願神莫違誰謂河水廣夢逐西飛鳥一夕¶
馳眇莾¶
　　其三¶
萬國角聲裏日暮行旅稀幽人如野鶴思逐南雲¶
飛㝠㝠花經眼冽冽風吹衣平生香火願毋使寸¶
心違¶
<pb:KR4d0417_SBCK_004-17a>¶
　其四¶
堂堂鳩林師法喜以為娛談道有原委百川㑹歸¶
墟城市挽莫留野性山林居年荒拾橡栗濕柴焼¶
橛株尚怜陶與陸問訊今何如當如蓮社人寥落¶
今几餘修静復西志而獨逃空虚藍輿㑹相訪容¶
我醉時無¶
　　其五¶
昨日逰東城今日復南陌偶逢素心人把手便歡¶
適一談復一笑不覺日西夕騎馬穿市橋矯首望¶
<pb:KR4d0417_SBCK_004-17b>¶
林隙歸来掩關卧尚恨為物役四論喜僧肇玄文¶
箋陸績㑹當投絶學繕性終何益¶
　其六¶
駕牛凾谷関跨鹿渦水曲相期無翼飛豈不賢尊¶
足他年東坡翁一衲歸玉局相哀老不死分我一¶
寸燭千年暗室中一旦得朝旭¶
　題巨然泉巖老栢圖¶
雪嵓森危有老柏幾度寒泉潄秋月氣凌層空白¶
日寒根貫㫁崖蒼石裂奔騰逝水送流光剥落古¶
<pb:KR4d0417_SBCK_004-18a>¶
苔封老莭眀堂未作棟梁材潦倒風霜半無葉何¶
人胸次富泉石巨然䄂中董源茟崖傾岸絶無人¶
見夜半移舟真有力賢侯筆力今曹植氣象參天¶
二千尺爲囬筆力挽萬牛頓覺烟嵐少顔色¶
　　夢登華山¶
夢登蓮華峰舉手摩青天道人洗我心相與掬飛¶
泉風吹青霞佩飄若雲中仙下視塵世人擾擾紛¶
腥羶直欲呌蒼穹生靈日熬煎安得側仙掌狂瀾¶
廻百川一洗胡羯塵萬騎還全燕功成不受賞棄¶
<pb:KR4d0417_SBCK_004-18b>¶
之若浮烟金膏換緑髪玉液煉丹田金丹如可兾¶
脱屣區中縁閑尋碧玉調朗詠青苔篇還騎雙白¶
鶴飛下青山巔¶
　　尚書右丞侯公雲溪圖¶
朝逰雲溪上暮逰雲溪下不知雲溪雲去作人間¶
雨流水赴大&KR0676;白雲思故山何時溪上人心與歸¶
雲閑黄公山下雲溪路十里溪光照雲樹溪流&KR0377;¶
瀝讀書聲想見先生舊逰䖏溪上老僧今白頭尺¶
書招我歸来休圯上方傳黄石略山中未暇赤松¶
<pb:KR4d0417_SBCK_004-19a>¶
逰我公昔年提孤軍旌旗綘天張魚鱗鯨鯢沸海¶
海水渾罵賊嚼齒欲透齗旄倪十萬寄一身咸陽¶
白骨廻青春九重嘆息天為顰殿前論事氣益振¶
滄海未全歸禹貢山東且碩變齊民匣内寳書金¶
屈戍腰間瑞莭玉麒麟衛國錦衣歸故里代公黒¶
髪更慈親他年鍾鼎書元勲二十四考中書君整¶
頓乾坤濟時了飄然却返雲溪雲¶
　　過廣武山¶
塵霾晦金鏡鹿走群雄馳龍騰海水沸虎怒風林¶
<pb:KR4d0417_SBCK_004-19b>¶
披成臯天下險椘漢昔相持乃翁一杯羮且欲共¶
分之兩䧺不並立鴻溝徒爾爲裹創撫戦士智勇¶
亦巳疲滎陽非吾厄帝圖乃天資隂陵夜失道慷¶
慨兒女悲長陵一坏土笑煞牧羊兒勝負兩蝸角¶
興亾一枰棋而况彼區區二蟻争䧺雌西登廣武¶
山曠望大河湄野曠知天&KR1199;崖傾覺㟁危青山明¶
劍㦸霜林列旌旗雲槎秋浩渺烟樹晴参差凄凉¶
阮生嘆曠蕩謫仙辭懐古念離散興極泪還垂¶
　河中八詠¶
<pb:KR4d0417_SBCK_004-20a>¶
　　舜井¶
一水獨冷然浮雲幾變遷心知思舜䖏時見井中¶
天¶
　　夷齊墓¶
譲伐理難全求仁豈怨天乾坤吾道獨宇宙此山¶
傳不肯食周粟猶應飲舜泉冥鴻飢欲死落日唳¶
昬烟¶
　　&KR1295;鵲樓¶
樓成&KR1295;鵲㡬時還人去樓空境自閑地接連城秋¶
<pb:KR4d0417_SBCK_004-20b>¶
水渡河分兩岸夕陽山汀烟苒苒分秦樹隴雁依¶
依度晉関千古廢興還造物暫擕風月出塵寰¶
　逍遥樓¶
黄河城上逍遥樓何人能作逍遥逰㫁霞落日今¶
猶古眀月清風春復秋千里兵塵常漠漠五年心¶
事漫悠悠中條太華不忍見雲自髙飛水自流¶
　　汾陽王像¶
天寳虜騎興漁陽首提孤軍𧺫朔方掃除攙搶廓¶
氛翳再使日月光吾唐丹青凌烟誰第一功業汾¶
<pb:KR4d0417_SBCK_004-21a>¶
陽異姓王當時太尉亦雄偉天不慗遺壮士傷河¶
中重鎮甲天下渾公與公屹相望時危英雄常恨¶
少撫壁再拜涕泗滂諸酋下馬識公否公雖云亡¶
像在堂¶
　　吳生畫¶
吳生大士十六像歲乆塵昬蛛網絲真物從来有¶
真賞息軒為作証眀師¶
　　楊惠之維摩像¶
一黙傳心巳失機更求形似轉成痴至今遺像兀¶
<pb:KR4d0417_SBCK_004-21b>¶
不語猶似當𥘉問法時¶
　　先公碑¶
過客紛紛搃不知先公事迹竹溪碑坡仙不薦山¶
僧意也覔西廂待月詩¶
　　汾隂祠后土¶
閑閑吏隐官蓬莱玉堂給札非仙才封香汾隂祠¶
后土騎士引赴軒轅䑓龍門峡束天下險状如萬¶
頃納一桮方丘中峙巨鰲趾黄河一箭從天来長¶
風吹雲碧海去曠蕩萬里晴天開青山終古不改¶
<pb:KR4d0417_SBCK_004-22a>¶
色下送落日浮金壘滄波㡬囬照新雁往日繁雄¶
安在哉君不見漢家六葉誇雄才力通象郡臣龍¶
堆㤗山日觀封禅罷属車丸丸聲如雷横汾中流¶
簫鼓發酒酣樂極情生哀秋風一曲在人卋茂陵¶
桂樹生莓苔又不見開元四海塵不動千麾萬騎¶
祠神淮侍臣文章咸第一豐碑自勒鑱崔嵬慿髙¶
慨詠才子句山川滿目空塵埃鈴聲淋浪蜀道雨¶
想見萬里愁雲廻蒲関北走滎河道岩深地古令¶
人老胡兒夜渡黄河氷生人憔悴如霜草吾皇神¶
<pb:KR4d0417_SBCK_004-22b>¶
聖如軒轅北伐獯鬻清中原徧秩群神禮喬嶽還¶
因吉土祀坤元靈祗紛紛福来下倒卷天河洗兵¶
馬重新日月照乾坤再整山河歸廟社三河形勢¶
滿河中獨紀鄈丘第一功唐漢遺民尋故事還思¶
法駕幸河東¶
　　㑹靈觀即事¶
　　　戊寅五月十六日試宏詞¶
靈宫𥘉雨餘散策歩幽徑深樾不見人㣲風度踈¶
磬心閑偶無事虚極自生聽時復静中喧歸禽暮¶
<pb:KR4d0417_SBCK_004-23a>¶
争瞑¶
　　又¶
欹枕北窓風書葉久未定午夢破華胥𧺫㸔松隂¶
正閑居觀物化静䖏見天性鳴鳩亦何爲谷谷自¶
相應¶
　　題東坡石鐘乳山記墨迹¶
　　　書爲水漬㡬半¶
東坡謫齊安人怒天所許倒騎卧水龍醉踞石頭¶
虎赤壁萬里江一葉吾敢侮歸来抵湖口此樂乃¶
<pb:KR4d0417_SBCK_004-23b>¶
并與扁舟絶壁下&KR1295;鶴如人語風雷相轟豗水石¶
互吞吐山遺洞庭樂帝下鈞天舞石鐘不吾欺一¶
證萬萬古遺墨落人間訛缺十四五糢糊魯壁間¶
剥落岐陽皷蜿蜒半鱗甲尚恐脫風雨畫移瓦棺¶
壁劍化延平渚祝君十襲蔵隄防六丁取¶
　　武元直畫喬君章蓮峰小隐圖¶
武君非畫師勝槩飽胸臆太華五千仭駈冩入盈¶
尺飛泉峰頂来落我松下石清風忽吹散琴上濺¶
餘滴呼兒急冩之指下淋漓濕未知責子翁頗復¶
<pb:KR4d0417_SBCK_004-24a>¶
有此適何如圖中人真作林下客青山不違人但¶
恐富貴逼勇退良獨難此願誰能必向来燕趙間¶
逆旅拜真逸兒時㺯琴者天涯老相識俛仰四十¶
年父子埋双璧卷中題詩人十九已仙籍年光飛¶
鳥過𥿄上但陳迹對此還自傷何事為物役還丹¶
日月遲白首光隂疾文章真小技身外皆長物拂¶
衣歸去来蓮峰入心碧¶
　　中元夜祭太一罷對月¶
今夕知何夕白露涵秋空褰裳踏眀月如在瓊瑶¶
<pb:KR4d0417_SBCK_004-24b>¶
宫細數秋兎毫桂樹何玲瓏當年誰所種翳此天¶
公瞳清光知人意飛影入杯中流霞酌不盡清光¶
浩無窮我欲遡白雲一訪東坡翁扁舟下赤壁此¶
樂将無同疇昔縞衣仙化作羽衣僮酒酣邀我去¶
鶴背冷松風靈官夜醮餘香霧飛不𧺫更衣歩石¶
壇風露浩如洗月波走金蛇入我清尊裡引杯不¶
復疑弓影正如此夜深一雁過歘見巾落几松間¶
龍一吟風庭應落子空中歩虚聲隐隐猶未巳¶
　　東軒老人河山形勝圖¶
<pb:KR4d0417_SBCK_004-25a>¶
太虗匠流峙造化誰胚胎洪荒萬萬古至今餘刼¶
灰黄河彂崑崙匣怒不敢乖𥘉經龍門天下險勢¶
如萬頃納一盃桃花浪擊不淂上凡魚幾曝鱗與¶
腮下趋神淮如地底終古不到軒轅臺蒲津沉沉¶
卧虹影銕牛駕浪輸黄能千里一曲復一曲傾山¶
倒岳不復廽巨靈運東肘首華爲奔摧茅津濟師¶
想勝㮣搔首北望令心哀萬派赴集津皷聲如㑹¶
垓神斧忽中㫁鑱鑿何年開崕傾路㫁飛鳥絶䡖¶
舟一箭浮天来篙師絶呌未及瞬囬望巳失雲濤¶
<pb:KR4d0417_SBCK_004-25b>¶
堆但見兩厓蒼蒼半天外三門斗落如驚雷擘窠¶
大字誰所銘髙山百丈磨蒼崖廟前劉公一片石¶
龜龍剥落生莓苔東軒先生生長三晉地囬視韓¶
魏空浮埃想像舊逰䖏落筆如山頽胸中元自有¶
河山寫出勝㮣何壮哉餘波到諸郎直氣凌斗魁¶
况復文章妙天下睥睨晁張顰蘇梅竹帛如山不¶
經國安用江鮑稱詩才劉夫子我有一盃酒澆汝¶
胸崔嵬嗚呼聖道久榛塞孟氏闢路誅蒿莱諸儒¶
&KR0605;苦𥙷罅漏未見臣手如排淮後生索塗方擿埴¶
<pb:KR4d0417_SBCK_004-26a>¶
雖有耳目如嬰孩祝君頽波作砥柱駈入聖海無¶
津涯劉夫子深蔵十襲作龜鑑先君此圗吁可懐¶
　　春雪¶
幽窓不知春但覺寒轉加開門散飛雪帶雨不成¶
花盤空飛瓊舞作怨正横斜着樹暫玲瓏少焉委¶
泥沙急掃枝上玉為我試新茶不湏待眀月湯好¶
客更佳¶
　　同英粹中賦梅¶
寒梅雪中春髙節自一竒人間無此花風月恐未¶
<pb:KR4d0417_SBCK_004-26b>¶
宜不為愛冷艶不為惜幽姿愛此骨中香花餘嗅¶
空枝影斜清淺䖏香度黄昏時可使飢無食不可¶
無吾詩¶
閑閑老人滏水文集卷第四¶
<pb:KR4d0417_SBCK_004-27a>¶
