# -*- mode: mandoku-view -*-
#+TITLE: 滏水集
#+DATE: 2015-09-23 10:25:33
#+PROPERTY: JUAN 11

¶
<md:KR4d0417_SBCK_011-1a>¶
<pb:KR4d0417_WYG_011-1a>
欽定四庫全書
　滏水集巻十一¶　　　　　金　趙秉文　撰

　碑文¶
　　梁公墓銘¶
大定中朝廷清明四夷賓服上方儲思於穆清講¶明乎
蒐狩之制車駕頻年幸金蓮川公以薛王府¶掾抗章論
列以為其地在重山之陘積隂之所春¶燠不毛夏暑仍
纊殆非所以頥飬聖躬也况蕃部¶野心難制萬騎撇烈
<pb:KR4d0417_WYG_011-1b>
信宿可到萬一戒嚴之際奔¶突而前卒何以禦至引梁
武招納叛亡以為先事<md:KR4d0417_SBCK_011-1b>¶之戒書奏縉紳危之¶上曰此愛
我也庸何傷詔為止行自是名聞天下¶家寘一通言正
人必曰梁公矣其後公在陜西上¶平賦書累數千言其
大略言大定四年行通檢法¶是時河南陜西徐海以南
屡經兵革人稀地廣蒿¶萊滿野則物力少稅賦輕此古
所謂寛鄉也中都¶河北河東山東乆被撫寧人稠地窄
寸土悉墾則¶物力多稅賦重此古所謂狹鄉也寛狹鄉
<pb:KR4d0417_WYG_011-2a>
之地至¶有水陸肥瘠一等物力相懸不啻數十倍後雖
三<md:KR4d0417_SBCK_011-2a>¶經通推並依舊額臣恐瓶罍之詩不獨譏于古矣¶書
奏¶上深嘉嘆命藏有司將用之初公言蕃部叛服不¶常
其後果爾及平賦之令未下而宋賊繹騷督賦¶者病焉
識者服其有先見之明竊嘗謂士之出處¶惟觀立朝大
節其他可畧也如公以外官散地已¶能建白如此使之
居侍從之列必有大過人者此¶予所以銘公而不愧也
公諱襄字公賛絳州正平¶人第進士仕至保大軍節度
<pb:KR4d0417_WYG_011-2b>
使云銘曰<md:KR4d0417_SBCK_011-2b>¶　於皇世宗　百度惟真　世平講武¶　駕言凉&KR2060;
　言言梁公　獨以諫鳴¶　儆戒无虞　屡省乃成
　謂天盖髙¶　胡動以誠　帝曰愛我　詔柅其行¶
　薄海内外　聞公直聲　匪唯公直¶　繇天子明
　平賦一書　時其重輕¶　世有主父　不孤賈生
　沈史飫經¶　搴華摘英　浩浩而博　涵涵而渟¶
　小試所長　風馳霆驚　名聞天朝<md:KR4d0417_SBCK_011-3a>¶　不登公卿
<pb:KR4d0417_WYG_011-3a>
　惟皇好直　錫之𦙍榮¶　尚詒來者　視予此銘¶
　　郭公碣銘¶
君諱某字某某郡人宋宣和中族子以髙貲聞欲¶因權
要以貴公公曰請託公行晉所以亡也此言¶何為至於
我哉未幾宋果亂入¶皇朝第進士仕至某以某年卒嘗
試論之人之夀¶夭窮逹繋于天而其子孫之賢不肖與
其世數之¶逺近則係乎其人所積之有厚薄予於見聞
間以<md:KR4d0417_SBCK_011-3b>¶隂徳有後者得三人焉若王寶文守洺有徳于洺
<pb:KR4d0417_WYG_011-3b>
人而以横逆被禍其子舉士君彦潛以進士甲科¶文學
名于世賈廸功稱為遺直而其子户部尚書執¶剛以政
事聞于時而君以慈仁孝友輕財樂施位不¶滿徳而轉
運使公富貴而好徳康寧而夀考以忠¶果彊敏聞于天
下天之報施善人果何如也乃為¶之銘銘曰¶
　不能銳是以鈍於試以昌其世世¶
　　崔公墓銘<md:KR4d0417_SBCK_011-4a>¶君諱憲字子真涿郡良鄉人世系載先塋幢事業¶載壙
<pb:KR4d0417_WYG_011-4a>
銘先生賦中庸之正&KR1167;抱醇懿之休徳不沽¶激以忤物
不苟合以趨時淹貫六籍兼綜羣藝循¶循焉彬彬焉善
誘善導可謂淑人君子者矣故能¶學為人師行為世表
慈祥孝友篤宻愷悌人無得¶而稱焉然天下學士大夫
言善人必曰子真云其¶醇而不耀陳仲弓黄叔度之流
乎無何稟命不融¶以大定二十九年卒於官春秋五十
有二官止於¶孝義縣丞嗚呼惜哉先生一第進士甲選
以誤黜<md:KR4d0417_SBCK_011-4b>¶再上復中乙選之才之邵猶以行掩之也與同
<pb:KR4d0417_WYG_011-4b>
邑¶劉器博翟瑜以道義相友善門人前左司郎中劉¶昻
等僉以有道無命右有譔述勒銘斯表用旌不¶朽銘曰¶
　元氣氤氲　降為仁人　含和韞真¶　不緇不磷
　介然而石　温然而春¶　聲滿天下　祿才及身
　青雲諸生¶　滿其後塵　勒銘貞石　垂聲不泯¶
　　姬平叔墓表<md:KR4d0417_SBCK_011-5a>¶泰和八年冬十有一月丙辰盤安軍節度副使姬¶公平
叔以疾卒於泰州官署之正寢何以書皇朝¶忠清行義
<pb:KR4d0417_WYG_011-5a>
之臣也盡瘁王事故書爵曰字貴之也¶禮男子不死於
婦人之手卒於寢正也今¶天子嗣位首詔公赴闕將用
矣而公已殁隐之深¶故謹而日之也退而哭哭而誄曰
梁木其摧乎正¶人其萎乎微夫子吾誰歸乎自孔孟之
殁幾二千¶年士大夫以種學積文為進取之計幹辦者
稱良¶吏趨時者為通賢而不知治心飬性之術間有明<md:KR4d0417_SBCK_011-5b>¶仁義之實以通經學古為髙救時行道為賢者必¶怪怒
罵笑以為狂愚世之知平叔者見其卓絶之¶行忠義之
<pb:KR4d0417_WYG_011-5b>
節臨窮逹處禍福無愧於古君子或以¶為勉強自苦或
以為蔽窒不通孰知平叔之賢凡¶以知道故也世人之
所以不食酖毒者以其殺人¶孰知酒色之害烈于酖毒
而不知避知之不審耳¶生固我所欲有甚于生者理義
是也死固我所惡¶有重于死者喪其本心也大哉心乎
修之可以為¶賢哲飬之可以塞天地人知飬其身而不
知飬其<md:KR4d0417_SBCK_011-6a>¶心亦惑矣公嘗語人曰凡聲色勢利之屬皆客¶
氣也人能無以客氣害其良心斯幾矣故余以為¶知道
<pb:KR4d0417_WYG_011-6a>
公之鼻祖因官受氏奕世載徳不忝前人戰¶國齊大夫
樓漢南陽太守資唐宰相楚客之耳孫¶宋諌議度大理
丞若谷之雲來處士尚賢之𤣥寶¶臣之曾公夀之礽傑
之子也避簡肅皇帝廟諱改¶氏曰姬汝陽人諱端修字
伯正一字平叔與人交¶怡聲下氣恂恂若無能至臨大
事遇大患雖頽嵩¶岱不吾壓也此一反生平不喜讀佛
道書拳拳如<md:KR4d0417_SBCK_011-6b>¶奉戒律寡言笑不飲酒屏絶聲色年四十
餘喪其¶配遂不復娶終身無媵妾此二反家素殷羡未
<pb:KR4d0417_WYG_011-6b>
嘗有綺繡之奉鐘鼎之食視一物若靳惜至田宅¶之劵
盡推以與其姪軰而弗子曰吾先兄之所積¶也此三反
嘗謂人曰吾有三必一第不足道既第¶必樹名節年六
十必致仕人始未之信既而中大¶定二十五年進士第
調唐州司候太守子不法攝¶寘于獄守怒不為屈改鞏
州通西令以亷外同州¶觀察判官遷洪洞令補尚書省
掾以稱職擢監察御史<md:KR4d0417_SBCK_011-7a>¶首弹張復亨才勝徳小人也朝
廷以小人居諫職¶可乎又與拾遺張嘉貞奔走權貴皆
<pb:KR4d0417_WYG_011-7a>
不宜進用又¶言樞宻大軍至盧車河敵勢窮蹙不即勦
絶至有¶臨潢之敗其餘將帥多非其人因薦同判樞宻
完¶顔老同知臨潢紇右烈按出虎等沉勇有謀可任¶方
靣知濟南府張萬公北京留守完顔承暉户部¶尚書范
楫秉志公方可任廊廟其後凡三上書皆¶言善善當必
用惡惡當必去在斷之不疑耳¶上問其狀曰臺官近日
言復亨承暉尚未行也<md:KR4d0417_SBCK_011-7b>¶上亮其直然姦人自是側目矣
竟為有司傅致其¶罪¶上特宥之改大學博士未幾出為
<pb:KR4d0417_WYG_011-7b>
彰徳府判官秩¶滿除大理司直轉寺丞¶上召見宣諭備
至㑹命省讀應詔陳言文字得唐¶括合逹一書上之曰
時政得失盡於此矣其造次¶不忘悟君如此是時輦轂
不雨乆繋寃滯議坐主¶者罪反為所擠奪一官歳餘授
知盤安軍節度副¶使俄規措東北路軍儲臨終嘆曰天
不假吾數月<md:KR4d0417_SBCK_011-8a>¶夀以畢幅巾之願邪享年五十有九配陳
氏二子¶懋應公仕¶章宗朝不為不知遇頼聖恩全宥亦
衆矣其卒𦵏¶月日攀龍髯以遡箕尾似非偶然者而道
<pb:KR4d0417_WYG_011-8a>
終不克¶大施於天下既而身愈斥氣愈不衰名愈重天
下¶士大夫識與不識言正人必曰平叔公嘗奏對以君
子小¶人為言¶上遣近侍局使李仁惠問小人為誰以仁
惠對¶上聞之愕然及公歾而仁惠敗天下哀其忠云復<md:KR4d0417_SBCK_011-8b>¶繋之辭曰¶
　剛為天徳　無是餒焉　物或蔽之¶　人而不天
　復情於性　守動以静¶　不戒而剛　無欲以正
　惟伯正父¶　學先致知　非苟知之　亦信蹈之
<pb:KR4d0417_WYG_011-8b>
　公材小試　于憲于丞　羣瘖側耳¶　丹邱鳳鳴
　投膠于河　幾何能清¶　砥柱屹然　頽波不驚
　公命不延¶　不登柱石　公在廊廟　孰為蟊賊<md:KR4d0417_SBCK_011-9a>¶　公能牴之　不能已之　嗚呼九原¶　愛莫起之
　交交黄鳥　爰止于棘¶　天不愸遺　哀何有極
　老&KR0360;言夀¶　死而不亡　一時之促　萬世之長¶
　汝山蒼蒼　汝水逶遲　公今不死¶　公墓有碑¶
　　遺安先生言行碣
<pb:KR4d0417_WYG_011-9a>
先生姓王氏諱磵字逸賓其先臨洺人先生實生¶於汴
梁嘗以洺川自稱不忘本也自幼頴悟絶羣<md:KR4d0417_SBCK_011-9b>¶外䪻如也
初學詩於伯父震落筆驚人震自以為¶不及未幾詩名
大振加之孝于親友于弟誠于人¶篤於已逺近論大行
必曰王逸賓矣初孟公宗獻¶友之張公璧叔獻趙公渢
文孺皆師尊之先生天¶性謙至待之反若居已上及數
公相繼魁天下直¶玉堂然後先生之道益尊名益重朝
賢兩薦名徳¶先生以書抵故人之位清要者苦以親老
<pb:KR4d0417_WYG_011-9b>
為辭議¶遂寢明昌末¶聖天子詔舉徳行才能之士鄉人
耆徳諸生五百<md:KR4d0417_SBCK_011-10a>¶餘人薦先生孝義忠信文章為世師表
朝廷以素¶知名特賜同進士授亳州鹿邑主簿先生年
幾七¶十矣以目苦昏暗即日移文有司以老疾乞致仕¶
朝廷猶以半俸優之首葺先塋次以分惠親舊計¶月而
盡泰和三年八月二十有七日以疾終于家¶臨終神色
不變戒其子棺周于身足矣語畢而逝¶𦵏于祥符縣魏
陵鄉蕭氏之園先生教人先行後¶文與人交終始不易
<pb:KR4d0417_WYG_011-10a>
居喪齋蔬衰服不去身二年¶與二弟同居終身無間言
平居循循醇謹視若無<md:KR4d0417_SBCK_011-10b>¶能為至不義矯如也其詩冲淡
簡㓗似韋蘇嘲戲¶風月一言不及也所與游皆世知名
士若文商伯¶起張公葯元石及其子觀彦國王琢景文
師柘無¶忌酈權元輿髙公振特夫王世賞彦功王伯温
和¶父左容無擇游道人宗之路鐸宣叔右丞唐括文¶正
公鎮南都以禮致之不能屈及與貧士談饑坐¶終日不
知誰為主誰為客也嘗冬日詣一親知家¶㑹坐客滿主
<pb:KR4d0417_WYG_011-10b>
人貧寠為代給所須坐客疑其寒色¶物色所得乃典綿
衣以贈也𦵏其母鄉鄰或賻以<md:KR4d0417_SBCK_011-11a>¶布帛拜而受之異日復
歸其人曰吾親安吾貧賤¶不可受也其亷介類此其真
純之徳卓絶之才淵¶深之學亷正之操黄叔度陶淵明
元紫芝司空表¶聖之徒歟以秉文明昌間遷河南轉運
幕過相謁¶坡軒居士酈元輿居士曰君知王逸賓乎斯
人當¶今顔子也君不可不掃門求見之既見曰酈公知¶
人矣自是之後虛徃實歸及其重來墓木已拱嗚¶呼使
<pb:KR4d0417_WYG_011-11a>
子雲見之不當絶嘆于李仲元蘇元明見之¶不當見稱
于元子不意千古之下復有斯人乃伐<md:KR4d0417_SBCK_011-11b>¶石樹碣用旌不
朽銘曰¶
　居今而行古身晦而名彰不獨以詩昌¶猗¶
　　東明令王君雞澤尉楊君死節銘¶
貞祐元年秋九月北兵至河朔東明令王毅之剛¶雞澤
尉楊君過叔黨死之詔褒贈有差嘗謂士大¶夫髙爵厚
禄平居左䋲右凖以功名自許一旦仗¶節死義顧出于
<pb:KR4d0417_WYG_011-11b>
簿領之卑彼區區一令尉乃能樹¶立如此庸詎知名為
主知寵光身後也哉誠義激<md:KR4d0417_SBCK_011-12a>¶于忠不忍偷一已之安而
驁百姓之患非剛明者¶能之乎銘曰¶
　邊臣失機　竟速抵𡾟　來亦不麾¶　去亦不追
　坐視穴陴　反棄其師¶　令尉之卑　而能死之
　噫¶
　　張文正公碑¶
貞祐三年冬十二月十六日翰林學士承㫖張公¶以疾
<pb:KR4d0417_WYG_011-12a>
薨于正寢訃聞¶上為輟朝命勑祭勑葬贈銀青光祿大
夫謚曰文<md:KR4d0417_SBCK_011-12b>¶正前代謚文正者不過三數人本朝惟唐&KR0008;
丞相¶與公而巳嗚呼亦可謂榮矣初明昌泰和間¶明天
子勵精政事修餙治具典章文物髙出近古¶公之父清
獻公任奉常春官朝廷典憲皆其討定¶修國朝儀禮完
然為一代法其後公繼之前平垂¶三十年凡朝廷有大
制度大典册大號令至于紀¶世宗顯宗章宗三朝之閎
休偉烈未嘗不經¶公之手初宋人冦邊南鄙用兵書詔
<pb:KR4d0417_WYG_011-12b>
旁午公獨任¶其責沛然有餘朝廷以平章政事僕散揆
軍囬石<md:KR4d0417_SBCK_011-13a>¶副元帥完顔匡等圍襄陽又賊帥丘崈遣人告
和¶或議乞以恩㫖許將士囬俘掠公言君人者與為¶將
帥不同君道以仁義為主弔民伐罪而已將在¶閫外權
其事宜可也借如軍士應須俘畧與其出¶自上命不若
出于帥臣之為愈也其論襄陽可攻圍¶與否及欲分淮
南之半為界公言向者大舉本期¶平蕩江漢今平章軍
囘竊意在彼事勢或有未得¶如吾意者但隨所得郡縣
<pb:KR4d0417_WYG_011-13a>
撫而有之彼必以我為¶圖久駐之計方事進取震懾畏
亡求成不暇矣不必<md:KR4d0417_SBCK_011-13b>¶以淮南逺近為斷其後張巖書來
以朝廷所須五¶事但欲量增嵗幣歸泗州俘略朝議以
面奉聖㫖¶必以割地稱臣使得贖罪為辭公又言有司
之事¶容可擬議至于聖訓理難中止大定初盖度偽宋¶
必能遵稟故令帥府開示聖訓報諭今既聖度包¶荒竊
恐宋人以要約重難怠于求請不若使其易¶從然後示
之聖訓重以生靈之故曲依來請庶幾¶兵革早息其後
<pb:KR4d0417_WYG_011-13b>
以叔昜伯重增嵗幣函賊臣之首¶獻犒軍之賞公在翰
苑籌畫為多南邊底定固頼<md:KR4d0417_SBCK_011-14a>¶明天子與大臣協謀盖亦
有内相之助焉初清獻¶公由禮部郎中出守林棣代為
郎中及以尚書遷¶亞相公復為侍郎及清獻公致政之
後公又有御¶史之拜衣冠傳為榮事故其誥命有鄭之
桓公代¶為周司徒韋之賢成繼作漢丞相之語公之殁
朝¶廷以公家傳禮學復命其弟行信為禮部尚書自¶非
學問該博議論䔍正而濟之以深醇之行勤敏¶之撡何
<pb:KR4d0417_WYG_011-14a>
以有此公諱行簡字敬甫莒州日照人祖¶莘卿以醇儒
碩學顯名當世仕至鎮西軍節度副<md:KR4d0417_SBCK_011-14b>¶使父暐經明行修
嘗任御史大夫公定十九年¶擢詞賦進士第一時年二
十四云云公性純厚端¶慤謹慎周宻口無擇言而為善
不近名修道不求¶容惟以公勤忠實自結人主之知是
以歴仕累朝¶俱䝉寵遇平生少交遊寡言笑常以謙敬
自持待¶人以誠而與物無忤故薨之日朝士大夫哭之
哀¶焉曰世不復有斯人也云云其家風醇謹則似萬¶石
<pb:KR4d0417_WYG_011-14b>
君通逹典故似虞秘書經學論議似孫宣公誥詔¶典册
似李賛黄人得其一已獨厭餘不幾于全<md:KR4d0417_SBCK_011-15a>¶乎云銘曰¶
　天地元醇　降為仁人　含和韞真¶　不緇不磷
　行為世表　文演帝綸¶　家傳禮學　載筆終身
　敢有二事¶　墜其清芬　歴事四朝　寵數益新¶
　何以致之　惟敬與勤　緇衣美鄭¶　徳星聚陳
　顧後絶配　瞻前無隣¶　惟清獻公　如萬石君
　歳時問勞¶　寢膳以聞　慶建白首　朝服事親<md:KR4d0417_SBCK_011-15b>¶
<pb:KR4d0417_WYG_011-15a>
　明星忽逝　孤月獨晨　永懷道陵¶　鼎湖上賓
　金鸞舊夢　玉樓新文¶　忠厚之氣　殁為明神
　公薨汴陽¶　而𦵏南原　過者必式　惟文正之¶墳¶
　　任子山壙銘¶
予嘗恠太史公傳扁鵲倉公行事并載其治法之¶詳如
此而王公大人功業無聞者畧而不及一言¶何也既而
歎曰此後世作史冗長無法徒為紛紛<md:KR4d0417_SBCK_011-16a>¶而太史之書言
簡而事核獨為良史之法者也有¶一人之人有百人千
<pb:KR4d0417_WYG_011-15b>
萬人之一人有百世一人有千¶萬世之一人之二人亘
千百世千萬人之一人者¶非耶可方以其技使無聞也
哉漢書不傳張仲景¶唐書不傳王冰識者尚有遺恨其
偶遺之耶抑削¶而不録之耶頼其遺書傳於後世使其
書併亡則¶治人之功無乃闕耶此予所以銘公而不辭
也公¶諱履真子山其字也以醫聞許州長葛人銘曰¶
　不緇而僧　不官而儒　顧以醫鳴<md:KR4d0417_SBCK_011-16b>¶　不求贏餘
　其四休居士之徒與
<pb:KR4d0417_WYG_011-16a>
　　翰林學士承㫖文獻黨公碑¶
先秦古文篆籒淳古簡嚴後世邈乎不可及已漢¶之文
章温淳深厚如折枯繇以為明堂之楹駕騄¶驥以遵五
逹之衢不憂傾覆使人曉然知治道之¶歸韓文公之文
汪洋大肆如長江大河渾浩運轉¶不見涯涘使人&KR0787;然
不敢睨視歐陽公之文如春¶風和氣鼔舞動蕩了無痕
迹使讀之亹亹不厭凡¶此皆文章正也至于書亦然秦
相李監之篆漢<md:KR4d0417_SBCK_011-17a>¶魏之八分虞褚魯公之楷見者莫不歛
<pb:KR4d0417_WYG_011-16b>
衽而敬其¶下作者如零珠片玉非無可喜要非書法之
止也¶本朝百餘年間以文章見稱者皇統間宇文公大¶
定間無可蔡公明昌間則黨公於時趙黄山王黄¶華俱
以詩翰名世至論得古人之正脉者猶以公¶為稱首公
諱懷英字世傑泰安州奉符人十一世¶祖宋太尉進公
少頴悟日誦千餘言及壯以文名¶天下取東府魁大定
十年中進士優等調城陽軍¶事判官遷汝隂令十八年
充史館編修應奉翰林<md:KR4d0417_SBCK_011-17b>¶文字翰林修撰翰林待制明昌
<pb:KR4d0417_WYG_011-17a>
元年遷直學士六¶年預修¶世宗實録及遼史改翰林學
士承安二年出知兖¶州泰定軍節度使為政寛蕳不嚴
而人自服化三¶年入為翰林學士承㫖致仕大安二年
九月以夀¶終享年七十有八是夕有大星隕于家居之
階上¶衆視之公已逝矣官至中大夫公性寛和容衆犯¶
而不校未第之時樂山水不以世務攖懐簞瓢屢空¶晏
如也夫人石氏徂徠先生之後亦能安貧守分<md:KR4d0417_SBCK_011-18a>¶母始娠
夢唐道士吳筠來託宿既而公始生及長¶儀觀偉異若
<pb:KR4d0417_WYG_011-17b>
仙然其文章字畫盖天性儒道釋諸¶子百家之說乃至
圖緯篆籒之學無不淹貫文似¶歐陽公不為尖新竒險
之語詩似陶謝奄有魏晋¶篆籒入神李陽氷之後一人
而已嘗謂唐人韓蔡¶不通字學八分自篆籒中來故公
書上軋鍾蔡其¶下不論也小楷如虞褚亦當為中朝第
一書法以魯¶公為正栁誠懸以下不論也古人名一藝
公獨兼¶之亦可謂全矣銘曰<md:KR4d0417_SBCK_011-18b>¶　文章非能為之為工乃不能不為之為工也¶非要之
<pb:KR4d0417_WYG_011-18a>
　必竒要之不得不然之為竒也譬如¶山水之狀煙雲
　之姿風鼓石激然後千變萬¶化不可端倪此先生之
　文與先生之詩也至¶于篆籒之妙後數百嵗復有一
　陽氷則不可¶知後數百嵗無復一陽氷則書止於斯
　噫¶
　
　
　
<pb:KR4d0417_WYG_011-18b>
　
　
　
　
　
　
　
　滏水集巻十一
