# -*- mode: mandoku-view; -*-
#+TITLE: 閑閑老人滏水文集
#+DATE: 2015-09-11 15:21:56.274211
#+PROPERTY: ID KR4d0417
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0535-012閑閑老人滏水文集-卷第十二.
<pb:KR4d0417_SBCK_012-1a>¶
閑閑老人滏水文集&KR0195;第十二¶
　碑文¶
　　史少中碑¶
始余聞季宏父名于相知間行髙而學愽能文翰¶
善談論下至博奕亦絶人逺甚及来京師始識之¶
温厚謙冲殆過&KR0001;聞其問學愈叩而愈無窮與人¶
交愈乆而愈不厭自趙黄山王黄華諸公皆屈已¶
尊禮之又與其婿陕西東路轉運使龎鑄才郷有¶
氷玉之譽觀其為人與所交㳺其家世可知矣季¶
<pb:KR4d0417_SBCK_012-1b>¶
宏又嘗語其兄雋&KR0014;詩洎山東詩人王頥飬道爲¶
唱和友獨恨晚生不及陪奉其先大夫杖屦意必¶
有名儒鉅公&KR0036;其事業苐未之見也一日季宏悵¶
然曰先大夫之才之行不减古人郷先生張晦嘗¶
志其墓矣崇慶二年公奕任太常丞命子壻龎鑄¶
状其行求翰林學士承㫖前禮部尚書張文正公¶
爲之碑文未成秋八月公奕改簽山東東路按察¶
司事無何中原受兵大河之北莾爲盗區鑾輿廵¶
幸陪都百官奔走扈從旣而文正公洎龎鑄相次¶
<pb:KR4d0417_SBCK_012-2a>¶
下世求遺文于其家俱無有也公弈亦遭益都之¶
䘮亂孑身渡河生平&KR0001;藏書掃地無餘公奕不幸¶
早世族中老人又皆物故是以無䏻道先君行事¶
者姑以舊聞粗記竹一恐遂冺㓕無傳惟是窀穸¶
之事&KR0001;以托不朽者惟子是在敢以為請某與季¶
宏同寮也其敢以不敏辭謹次而銘之公史氏諱¶
良臣字舜卿其先洛陽人石晋鄭王之後曽祖大¶
臨祖士元皆隠徳不仕父淵徙大名郷人&KR0091;善人¶
力教公讀書後以公貴贈儒林郎母太夫人&KR0253;氏¶
<pb:KR4d0417_SBCK_012-2b>¶
魏之甲族也儒林君旣殁躬教以義方公亦卓然¶
自立文學冨瞻大名李釡名臣之舊舘置公于門¶
下年二十四登宣和六年苐調主成安簿俄丁太¶
夫人憂哀毁過禮㑹宋㓕皇朝撫定河朔安撫司¶
辟舉監北京内東倉迁兾州南宫令涇州&KR0026;察推¶
官徳順州節度判官後歴清豊濮陽大名三縣令¶
耀州三白渠䂓措以長子公雋之亡也尋醫東歸¶
世宗即位復為南樂平隂二縣令潞州&KR0026;察判官¶
年六十九卒于官大定八年八月也先娶大名俞¶
<pb:KR4d0417_SBCK_012-3a>¶
氏一男曰公雋妙齡秀&KR0036;有聲塲屋間詩筆妙絶¶
年二十八無禄早世再娶徳順毛氏親衛大夫惠¶
州團練使緯之女賢而有家法二男公彪公奕四¶
女適毛瑊賈&KR0236;任祚梁僎公彪武莭&KR0005;軍洪上埽¶
廵河公奕大中大夫翰林修撰公在新安時李成¶
帥河南豪縦不法上下莫敢忤其意一日人持府¶
檄及嚢封至縣封有河南印章及成手迹曰府主¶
湏金如嚢封之重縣吏股栗惟命是從公獨笑之¶
命啓其封吏皆叩頭曰事若寔則吏死無為白公¶
<pb:KR4d0417_SBCK_012-3b>¶
卒令開之果盡石也其詐乃得居平隂日縣豪民¶
土八十者持吏短長為一邑之害小不如意隂以¶
法中之縣官熟視不敢誰何公至召之庭中訓以¶
義理遂感泣改節卒為善人晚莭居潞州上黨一¶
愚民以財雄一方率数村之民九十人迎西齊王¶
以賽秋社儀衛之物頗僣制度利其財者搆成其¶
罪縣獄具聞于州州&KR0005;亦武弁有覬覦之心欲盡¶
誅之公獨慷慨别白其事州&KR0005;不&KR0014;奪竟全千人¶
之命公仕宦四十餘年陸沉下僚心安氣和無不¶
<pb:KR4d0417_SBCK_012-4a>¶
遇之嘆及其亡也夫人毛氏䕶䘮歸&KR0089;于大名縣¶
先塋之側禮也累官至中散大夫以子貴贈少中¶
大夫開國伯在郷里顏色怡然似不&KR0014;言者及臨¶
事毅然有執其孝友之誠盖天性然自太夫人之¶
亡家有二寡姊事之如母其月入之廪盡以二姊¶
主之夫人不與也與二兄居聚族三百指衣食之¶
如一其用廕也先其姪公眀其仁于親族乃如此¶
是冝銘銘曰¶
　　沇之水出為濟經濁河不變其泚公之仕當¶
<pb:KR4d0417_SBCK_012-4b>¶
　　宋之季流離亂朝清而不滓如卓宻縣遇建¶
　　武則起名聞天下乃一令耳才徳如彼位止¶
　　如此不亡者存必在其子孫¶
　　張左丞碑¶
大定眀昌間朝廷清眀天下無事上方留意稽古¶
禮文之事于是御史大夫清獻張公&KR0117;正國朝儀¶
禮成一代大典潤色太平皇矣唐矣然猶削牘大¶
小九十餘奏若諫田獵廵幸節財用慎法令眀徳¶
運之非古辨正統之無定議提刑不可罷者三章¶
<pb:KR4d0417_SBCK_012-5a>¶
救監察&KR0078;端修不可治罪者累奏其餘隨事証諌¶
殆無虗日其言眀且清正而通雖魏鄭公展盡底¶
藴陸宣公不負&KR0001;學未能逺過也其長子翰林學¶
士承㫖文正以髙文大冊佑佐¶
章宗㤗和南征書詔旁午獨當大半以至凾賊臣¶
之首獻犒軍之賞量増&KR0010;幣易叔以伯雖聖謀經¶
畧授之成&KR0312;盖亦有内相之助焉公其仲子也崇¶
慶二年公任諌議東海昬&KR0005;復召用胡沙虎&KR0153;議¶
軍事公奏言胡沙虎爲人逺近之人盡知之前知¶
<pb:KR4d0417_SBCK_012-5b>¶
大興府事專任私意枉害良民蔑視省部以示强¶
梁媚結近習以固稱譽及爲山西&KR0005;帥持師無律¶
民数&KR0013;害徒&KR0014;取蔚州官帑殺涞水縣令而巳一¶
朝遇敵引數十&KR0016;先遁朝廷踰年廢而不用衆庶¶
莫不喜悦今若復用惟恐蠧國害民更甚前日一¶
&KR0005;之用安危繫焉既寝而不用矣至寕元年夏六¶
月公又奏言朝廷欲起舊臣俾爲元帥請以近事¶
眀之内刺之爲晉守裊刺之爲元帥非不老且舊¶
也而不&KR0014;全遼東之敗一文士一&KR0501;賊而能保山¶
<pb:KR4d0417_SBCK_012-6a>¶
西于屢&KR0062;人材&KR0014;否不問新&KR0199;眀矣譬之治病一¶
醫不効必更求醫多方療之今正用前日之敗&KR0005;¶
禦前日之勍敵求其成功亦難矣且胡沙虎為人¶
殘忌其相貌凶悖利害之機况有大于此者書奏¶
不從至八月二十四日胡沙虎以兵圍宫禁果有¶
弑逆之禍信哉不眀乎春秋之義者前有䜛而不¶
見後有賊而不知春秋書翬帥師削其公子以不¶
義强君着&KR0130;霜之漸是以及鐘巫之禍也胡沙虎¶
䟦扈專制盖有漸矣哀哉然而知之非難言之難¶
<pb:KR4d0417_SBCK_012-6b>¶
言之非難聽之又其難也言之于未然之前則不¶
信言之于已然之後則無及此天下&KR0001;以多公先¶
見之眀而公亦不忍天下之&KR0013;其禍也及至乎¶
宣宗即位公又首奏言乞正賞刑以順人心乃者¶
群臣言東海侯不當立鄯陽石古乃死之非義此¶
誠有違經㫖不合人心春秋之法國君雖立不以¶
正但甞與隣國㑹盟列為諸侯&KR0001;以正君臣之分¶
也東海在位六年矣為臣子者豈容他議胡沙虎¶
躬行弑逆當此之時鄯陽石古乃領歩兵五百赴¶
<pb:KR4d0417_SBCK_012-7a>¶
援力&KR0062;而死忠義顯然今反以為邪黨恐非公議¶
冝先褒顯&KR0278;贈官爵以&KR0134;忠義此賞之&KR0001;冝先也¶
胡沙虎雖有援立之功然聚兵專命侵奪主威皆¶
非人臣&KR0001;為况以臣弑君不可以訓昔宋徐羡之¶
傅亮弑营陽王立文帝文帝下詔&KR0064;羡之䓁罪誅¶
之以迎奉之誠免其妻子徙之建安今胡沙虎雖¶
死罪名未正冝令有司&KR0064;其罪&KR0086;除名削爵藉没¶
家産雖妻子合縁坐乞依宋文故事免其妻子徙¶
之逺方此刑之不可不正也¶
<pb:KR4d0417_SBCK_012-7b>¶
上以方安反側未遑也事雖未行公之&KR0001;言正也¶
春秋魯隐公不書即位挕也及其薨不書&KR0089;君弑¶
而臣不討以為無臣子正其罪可也桓公殺公子¶
紏召忽死之孔子不以加貶况即位踰年得成為¶
君者乎死之冝矣&KR0019;曰公家之利知無不為忠也¶
送往事居耦俱無猜貞也公知無不言可不謂忠¶
乎引經據正可不謂貞乎此予&KR0001;以銘公而不愧¶
也公諱某字信夫莒州日照人世業載清獻公文¶
正公碑苐進士公之任諫諍也¶
<pb:KR4d0417_SBCK_012-8a>¶
宣宗命尚書省集百官議衛紹王名稱先是胡沙¶
虎謗于廟堂冝降爲庶人公與兄行簡引昌邑海¶
西故事冝降爲王胡沙虎啣之不屑也又劾内族¶
訛可以軍敗乞問状及&KR0024;外引見言左&KR0153;政奥屯¶
牙哥餙詐不忠臨事&KR0429;刻党胡沙虎乞賜罷其在¶
涇也上封事言賊犯鎮戎女魯&KR0172;怯敵不救朝廷¶
遣使臣賞邉功多受銀馬饋遺非朝廷体舉鄜帥¶
合荅可任大帥自是&KR0096;貴側目矣其餘隨事証救¶
多此之&KR0124;&KR0004;公&KR0153;大政也適髙琪&KR0259;權醜正&KR0086;不¶
<pb:KR4d0417_SBCK_012-8b>¶
附已者衣冠之士動遭窘辱公引太平舊制力抵¶
其非及其大定&KR0217;㫖省&KR0122;等不得&KR0153;注吏員上為¶
動容㑹同列激之由是&KR0024;外任及¶
上即位馹召&KR0120;授尚書左丞首言¶
先帝&KR0004;即位詔天下刑不上大夫治以亷恥丞相¶
髙琪奏定職官犯罪的决百餘條乞依舊制咸謂¶
公首蒙¶
聖主擢用雖有㫖建眀多不契上㫖何也&KR0060;謂此¶
乃吾君之&KR0001;以聖人也昔漢眀帝聽㫁精眀而章¶
<pb:KR4d0417_SBCK_012-9a>¶
帝濟以寛厚眀帝不失為眀君而章帝亦&KR0091;至孝¶
其與霍光之輔昭帝相去逺矣方西北鄙用兵髙¶
琪奏行一切之政&KR0096;也及于¶
聖主即位公奏罷之冝矣然宰相藏諸用使斯人¶
由而不知而吾君亦昭昭然務為新政以&KR0026;人耳¶
目哉¶
聖主之徳天也天何言㦲伏&KR0026;¶
聖主即位以来未甞命一詔獄辱一朝士則公之¶
&KR0001;奏巳畧施行矣何更為哉既謝事與今致政左¶
<pb:KR4d0417_SBCK_012-9b>¶
丞侯公日以棊酒自適然憂&KR0038;之心時形于辭色¶
以正大八年二月八日薨享年六十有九是月&KR0089;¶
于開封縣仁夀鄉西原夫人劉氏封郡公夫人先¶
公卒子節筦箸仕筴未仕俱早卒箬前尚書省&KR0122;¶
小徳尚㓜女長適李肯搆早卒次適襲封衍聖公¶
孔元措次適白水令敬鉉孫仁達仁荣仁表公性¶
純正無城府每奏事¶
上前旁人為動色公處之坦如也&KR0004;逰嵩少目之¶
曰吾意欲主此山果終于此異哉公三轉運按察¶
<pb:KR4d0417_SBCK_012-10a>¶
使歴戸禮部貳刺開通鎮涇邠鄜&KR0001;至有聲不書¶
姑録其立朝大莭亦不&KR0014;殚也銘曰¶
　　楊踵賜彪　石傳建慶　奕世載徳¶
　　維公景行　何以治身　曰誠與敬¶
　　何以事君　曰忠與正　進退由義¶
　　得失委命　公自筮仕　勇于敢為¶
　　利害必聞　夷險不辭　上前論事¶
　　洞逹無疑　&KR0026;者縮項　公獨色怡¶
　　王氏世權　祿山逆相　公折其&KR0943;¶
<pb:KR4d0417_SBCK_012-10b>¶
　　九齡劉向　孫弘餙詐　梁兾䟦扈¶
　　公斥其非　汲黯李固　徐傅既誅¶
　　廵逺未旌　公于此時　請正賞刑¶
　　身雖在外　心在帝室　惓惓納忠¶
　　以&KR0716;時失　帝曰疇咨　汝復相予¶
　　君房入相　奏寛大書　懸車告老¶
　　隻童匹馬　二老相&KR0025;　緑野林下¶
　　一日不見　死生遂分　壁水眀月¶
　　嵩山白雲　神耶仙耶　則不可知¶
<pb:KR4d0417_SBCK_012-11a>¶
　　有不没者　視予此碑¶
　　故葉令劉君遺愛碑¶
吾友翰林修撰王君從之有言君子有恵政而無¶
異政史&KR0019;循吏而不&KR0019;&KR0014;吏吾甞誦之云耳如吾¶
葉令劉君既有恵政又有才幹稱可不謂全乎君¶
諱從益字雲卿蔚之渾源人南山翁之胄也苐進¶
士任監察御史曰知無不言與當途者辨曲直以¶
罪去¶
天子怜其才起為葉令下車修學講義&KR0717;善抑&KR0086;¶
<pb:KR4d0417_SBCK_012-11b>¶
一之日勵而教之二之日恵而安之奸吏&KR0086;少望¶
風革面君曰未也事有大于此者葉&KR0501;邑也路當¶
要衝&KR0010;入七萬餘石自擾攘之後戸减三之一田¶
不毛者千七百頃而賦仍舊可乎請于大司農减¶
二萬石民頼以濟流民自歸者數千未幾&KR0013;召百¶
姓詣省請留不果授應奉翰林文字踰月以疾卒¶
遺民聞之以端午罷酒樂設為位而哭越眀年使¶
李道人来乞銘嗚呼非君之才之羙之恵&KR0154;&KR0014;使¶
民既去而挽留既殁而不忘継之以泣也哉乃為¶
<pb:KR4d0417_SBCK_012-12a>¶
詞以招之命曰悼騷以慰父老之思其詞曰¶
　皇天賦予&KR0002;人兮鍾南山之粹靈紛吾既有¶
　　此淑質兮又申之以修&KR0014;擷六藝之英華兮¶
　　襲六桂之芳馨峩予冠之豸如兮胡獨罹此¶
　謫也飛予舄之鳬如兮胡遽去此邑也蘭秀¶
　　而摧兮玉貞而折也猗才之富兮胡夀之嗇¶
　　也噫嘻&KR0005;&KR0016;箕尾上比列星乎抑乗白鶴下¶
　顧遺民乎&KR0005;為景星鳯凰以瑞斯世乎抑為¶
　祥風甘雨以濟斯人乎維此葉邑君之桐郷¶
<pb:KR4d0417_SBCK_012-12b>¶
　　魂兮歸来無去故郷些¶
　復銘其墓曰¶
　　維南山翁之曽孫以剛直聞百未一見槁死¶
　　空坟二子邪既秀而文&KR0005;大其門耶噫¶
　　廣平郡王完顔公碑¶
太古之氣鍾長白山鴻論幽紛為聖為賢藴藴隆¶
&KR0173;儲為皇風權輿帝坟自我聖朝始制文字以代¶
刻木之政伏羲氏&KR0001;以造書契立人極也厥亦惟¶
我世祖肇基王迹¶
<pb:KR4d0417_SBCK_012-13a>¶
太祖太宗肅&KR0005;天威爕伐遼宋用集大命於軒轅¶
氏&KR0001;以開帝圗也天降時雨山川出雲天佑大&KR0022;¶
是生賢佐故其人物沉勇剛决光明魁傑勘功帝¶
藉圗形麟閣者不可勝紀其在¶
熈宗時則有若遼王以至公定冊周公所以相成¶
王也其在¶
世宗　章宗時則有若淄王正色立朝有霍光擁¶
昭立宣之功焉忠義自&KR0005;代不乏人誰其継之則¶
我廣平郡王其人矣真祐二年王以都元帥行省¶
<pb:KR4d0417_SBCK_012-13b>¶
事于中都左丞&KR0122;多副之委以軍事王鎮以徳量¶
縂大綱而已旣而援兵不至粮運既竭慨然約&KR0143;¶
多以同死社稷而&KR0143;多有異議&KR0060;欲委城而南王¶
面責之愧汗浃背&KR0052;歴官完顔師姑左丞腹心也¶
数其罪立斬之即起謁家廟召左右司郎中趙思¶
文曰事势至此吾何面目以見主上惟有一死以¶
報社稷授知&KR0249;差除師安石遺奏一通歸逹朝廷¶
遂與左右引飲神色自若頃之飲藥而死嗚呼臨¶
大節而不可奪不濟則&KR0071;之以死古之所謂大臣¶
<pb:KR4d0417_SBCK_012-14a>¶
者歟王諱承暉字淮眀其先出自¶
景祖之裔祖鄆王(八合/八)父鄭家從海陵南征死之王¶
性純一既長志在行其&KR0001;學¶
世宗朝仕近侍局直長諫幸老麋獵非其地巳而¶
果然¶
上悔之¶
章宗朝&KR0118;近侍局使隆慶宫妹夫吾藍也得罪先¶
朝¶
上夜召之時宫門巳閉王不受詔¶
<pb:KR4d0417_SBCK_012-14b>¶
上嘉納之興陵復土幄次還嘗寝王秦宫濫可出¶
則出之以逺嫌盖意有所在也其囙事証救&KR0011;如¶
此知大興府時閹人李新喜有寵借府之聲妓王¶
&KR0077;之京師大猾争稲田不直繫獄走賂宣徽使李¶
仁恵以書营救即杖殺之衛紹王時駙馬都尉謀¶
烈與其父南平干預朝權大爲奸利王面質其罪¶
其守正不撓又如此故嘗試論之孔子稱有殺身¶
以成仁無求生以害仁夫&KR0001;謂仁者豈特立言踐¶
行循循醇謹而巳哉必&KR0005;有至誠惻怛憂國之心¶
<pb:KR4d0417_SBCK_012-15a>¶
遇不可必行其志而巳也夫以仲由之果不免為¶
具臣周勃之忠不過為忠臣若漢之汲黯蕭望之¶
&KR0045;震李固杜喬唐之狄仁傑顔真卿段秀寔招之¶
不来麾之不去生以理全死與義合國存與存國¶
亡與亡斯可謂社稷之臣矣&KR0004;王留守北京某時¶
為運幕熟王之為人自以託肺肝之親以劉向抑¶
王氏為忠以李世勣䛕武氏為不忠又師司馬光¶
而友蘓軾喜左靨張萬公張暐與之相友善醉則¶
酣&KR0084;伊吕両㐮公詞其志為何如决非偶然者故¶
<pb:KR4d0417_SBCK_012-15b>¶
獨著其大莭而系之以銘&KR0005;以志不朽非予言之¶
重也銘曰¶
　　維長白山　肇發金源　他山遥尊¶
　　精靈氣奔　如彼枝葉　附其本根¶
　　其胤維何　鄆王之孫　惟王廣平¶
　　奕世載徳　父殁王事　勲在王室¶
　　帝曰俞㦲　纉戎世職　敢有不恪¶
　　以玷前烈　自始之學　勇于必行¶
　　剛而無欲　公則生眀　蒞官事君¶
<pb:KR4d0417_SBCK_012-16a>¶
　　惟敬與誠　力竭股肱　加以忠貞¶
　　不畏疆禦　好是正直　力抗黄門¶
　　面斥貴戚　平昔喜怒　不形于色¶
　　一旦遇患　乃見大莭　翠華南渡¶
　　留鎮京城　势窮力蹙　義重身&KR0127;¶
　　談笑而絶　如唐真卿　王雖云亡¶
　　凛凛猶生　一時之酷　萬世之榮¶
　　惟帝念功　命秩是旌　配食&KR0212;&KR0166;¶
　　顔叚齊聲　凡百有位　視予此銘¶
<pb:KR4d0417_SBCK_012-16b>¶
　　祁忠毅公傳¶
公諱宰字彦輔江淮人宋季以醫術&KR0024;官王師破¶
沐得之後&KR0674;大醫海陵朝櫝&KR0118;通奉大夫大醫使¶
自以数&KR0013;恩遇欲自効㑹後宫有疾召宰診視旣¶
入見即上言諫南伐其畧言國朝之&KR0004;祖宗有道¶
伐無道曽不十年蕩遼㓕宋當此之時上有¶
武元文烈英武之君下有崇翰崇雄威謀之臣然猶¶
不&KR0014;混一區宇舉江淮巴蜀之地以遺宋人况今¶
謀臣猛&KR0005;異于&KR0494;時且宋人無罪師出無名加以¶
<pb:KR4d0417_SBCK_012-17a>¶
大起徭役首營中都民巳罷困興功未幾復建南¶
京繕治甲兵調&KR0036;軍旅賦役煩重民人嗟怨此人¶
事不修也間者晝星見于牛斗熒惑伏于翼軫巳¶
&KR0010;自刑害在&KR0045;州大白未出進兵者敗此天時不¶
順也舟師水涸舳艫不継而江湖島渚之間吾雖¶
有士馬之衆恐無所施是地利不便也言甚激切¶
海陵怒命戮之于市藉其家産天下哀之强兵以¶
逞誅戮諌臣固天所以開聖人也越眀年¶
世宗即位于遼東四年詔贈公資徳復其田産泰¶
<pb:KR4d0417_SBCK_012-17b>¶
和詔定大臣謚尚書省&KR0122;李秉釣上言事有冝緩¶
而急若&KR0127;而重者名教是也伏見故贈資徳祁宰¶
以忠言&KR0013;誅至今天下慕義之士盡傷厥心是以¶
世宗即位首贈之以官陛下仍録用其子甚大惠¶
也雖武王封比干之墓孔子譽夷齊之仁何以異¶
此而有司拘文以職非三品不在謚議之列臣&KR0060;¶
疑之若職至三品方得請謚當時居髙官食厚禄¶
者不為無人皆畏罪淟認曽不敢申一喙畫一策¶
以為社稷計卒使立名死莭之士顧出于醫卜之¶
<pb:KR4d0417_SBCK_012-18a>¶
流亦少愧矣臣以謂非常之人當以非常之禮待¶
之乞詔有司特賜謚以旌其忠斯亦&KR0135;名教之一¶
端也制曰可下太常謚曰忠毅醫師之職視疾疚¶
謹藥石以决死生可也至于諌諍輔拂不濟則&KR0071;¶
之以死此公卿大臣之&KR0001;難能而公以一身易天¶
下之患功雖不成亦志士仁人之用心噫非烈丈¶
夫疇克臻此賛曰¶
　　孔子稱有殺身以成仁如公者可謂近之矣¶
　　方海陵猜虐自用忍&KR0439;其母何愛于公而公¶
<pb:KR4d0417_SBCK_012-18b>¶
　　區區納忠以下劘上卒餌虎口身雖殁而名¶
　　不朽謚曰忠毅不亦冝乎¶
閑閑老人滏水文集&KR0195;第十二¶
