# -*- mode: mandoku-view; -*-
#+TITLE: 閑閑老人滏水文集
#+DATE: 2015-09-11 15:21:56.490803
#+PROPERTY: ID KR4d0417
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0535-017閑閑老人滏水文集-卷第十七.
<pb:KR4d0417_SBCK_017-1a>¶
閑閑老人滏水文集卷第十七¶
　箴¶
　　御史箴¶
太㣲執法御史象之周官小宰則維其司耳目之¶
&KR0009;綱之紀之爲其舉措戚休係之爲其邪正善敗¶
隨之抑濁&KR0045;清時汝之休吐剛茹柔時汝之羞無¶
玩法以偷無怙𫝑以仇斁我彛憲時汝之尤無皦¶
皦沽名無容容保禄無毛舉細事無蝟興大獄剛¶
果正直神介爾福隂賊狡險天厚其毒于氏父子¶
<pb:KR4d0417_SBCK_017-1b>¶
世象其賢尔有延年盖父之愆持斧作威幸寵一¶
時寃魂塞路持此安歸有鉄斯冠有朱斯衣徳不¶
稱服中心耍而神草指佞神羊觸邪頋忌畏避汝¶
之職邪勁松不屈鷙鳥無朋如霜之清如䋲之平¶
萬𦍒遇患亦全令名既銘汝前寔銘汝心敢告司¶
僕敬服斯箴¶
　　驪山銘¶
驪山之𫝑其址不大其禍則大驪山之泉其流不¶
長其禍則長嗚呼周秦暨唐兮相與垂戒于不忘¶
<pb:KR4d0417_SBCK_017-2a>¶
　　少華崩石銘¶
有夏之季兮漦流于唐三川皆震兮基周之亡¶
熈豊之間兮變亂舊章少華崩石兮兆宋之亡¶
　　時習齋¶
朝乎則習夕乎則習惟學之日益惟道徳之日積¶
　　日省齋銘¶
言得無有非耶行得無有違耶君子之棄小人之¶
歸耶¶
　　習齋銘¶
<pb:KR4d0417_SBCK_017-2b>¶
御習則惟慣射習則惟貫學者之習君子之所選¶
　　思齋銘¶
金惟錬乃精水惟澄則清克之又克則天理自眀¶
　　誠齋銘¶
惟學乃明兮惟明乃誠匪顔則曽兮是謂坐右銘¶
　　冨義堂銘¶
冨于利者惟日不足冨于義者尔惟日不足不足¶
于利者多辱不足于義者無欲多辱之辱其禍常¶
酷無欲之欲其樂也獨是謂不亀而卜¶
<pb:KR4d0417_SBCK_017-3a>¶
　　娱室銘¶
外樂者逐物而䘮氣内樂者&KR0111;已而無累逐物之¶
積至于與禽獸無擇&KR0111;已之積至于與天地相侣¶
然則可以擇所嗜矣故曰少年娱于酒色冨者娱¶
于利仕者娱于禄而君子娱乎徳與義道不同則¶
尔&KR0025;其志飬心以淡泊之樂飬口以淳和之味夫¶
是以謂為名教之樂地¶
　賛¶
　　東坡真賛¶
<pb:KR4d0417_SBCK_017-3b>¶
坡仙西来自峨&KR1310;手抉雲漢披虹霓天庭射策如¶
孤羆奔走魍魎號狐狸大儒彂蒙揮金鎚要&KR0026;赤¶
壁窺九嶷南宫玉堂鬂成絲鴻文大册帝載熈入¶
海簸弄明月璣歸来貌悴文益竒荒坟不朽骨興¶
皮何况問望江河馳壁間倐睹軒&KR0161;眉無乃示吾¶
横氣機褁粮問道徃&KR0025;之人言画圗君&KR0376;痴¶
　　闕里升堂圗賛¶
大哉聖人之道天麗且彌地溥而深形容頌嘆非¶
愚則狂七十子之徒髙者臻堂奥下者及門墻譬¶
<pb:KR4d0417_SBCK_017-4a>¶
猶㤗山之髙滄海之深魚龍禽獸紛錯以披猖其¶
俯㐲駭汗不敢以盻視者但望見其蒼然之色淵¶
然之光然皆自以為天池之冨地媪之藏盖其一¶
氣之所春大地時至莫不奮迅而𤼵&KR0045;倬乎其明¶
如引星辰而上也&KR0444;然而幽如窺&KR0017;神之情状也¶
根而幹之為徳行政事枝而葉之為言語文章其¶
精神為道徳性命之説其教人有序不外起居飲¶
食之間進退洒掃之末及其仰之而彌髙測之而¶
益深然後知可不量也嗚呼七十子之後曰况曰¶
<pb:KR4d0417_SBCK_017-4b>¶
愈曰孟曰楊淂十一于千百猶自以為比肩而相¶
望攀龍鱗附鳳翼何闕望之洋洋至今讀其書拜¶
其像尚想遺風餘韵如在乎洙泗之郷也¶
　　張清獻公賛¶
治身以敬無欲以静此清獻公之素行也事君以¶
誠立朝以正此公之見于臨政也兩朝人物之清¶
選一代典章之詳訂此公家之青毡而朝廷之亀¶
鏡也至于伯承帝㫖仲貳國柄則又公之餘慶也¶
<pb:KR4d0417_SBCK_017-5a>¶
¶
閑閑老人滏水文集卷第十七¶
<pb:KR4d0417_SBCK_017-5b>¶
