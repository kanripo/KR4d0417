# -*- mode: mandoku-view -*-
#+TITLE: 滏水集
#+DATE: 2015-09-23 10:25:33
#+PROPERTY: JUAN 14

<md:KR4d0417_SBCK_013-23b>¶<md:KR4d0417_SBCK_014-1a>¶
<pb:KR4d0417_WYG_014-1a>
欽定四庫全書
　滏水集卷十四¶　　　　　　金　趙秉文　撰
　論¶
　　總

論¶
盡天下之道曰仁而已矣仁不足繼之以義世治¶之汙
隆系乎義之小大而其世數之乆逺則係乎¶其仁所積
之有厚薄紀綱刑政皆由義岀者也天¶下有道則大綱
小紀一岀於正其次大綱正而小¶紀不正不害其為治
<pb:KR4d0417_WYG_014-1b>
大綱不正小紀雖正不害其¶為亂所謂大綱風俗也人
材也兵食也質勝華則<md:KR4d0417_SBCK_014-1b>¶治之原也華勝質則亂之端也
國家之興未有不¶先實而後趍于華華之極則為奢為
僣為姦為偽¶則日趨於亂矣天下不能無正人亦不能無
邪人¶在人君所處之正勝邪則治之端也邪勝正則亂¶
之端也邪勝極則為請託公行為䜛妬並興則日¶趍于
亂矣天下不可一日而無兵備亦不可一日¶而乏財用
用之有道治之原也用之非道亂之端¶也二者之敝為
<pb:KR4d0417_WYG_014-2a>
黷武為聚歛則日趍于亂矣天寳¶之末宣政之季病者
有方孤獨者有飬教飬有官<md:KR4d0417_SBCK_014-2a>¶宫祠有秩亦可謂小制立
矣然不免于亂亡凡以¶大綱不正故也自古帝王或寖
以隆昌或僨而復¶振或斷而復續皆積之效也唐虞三
代漢唐難以¶徧舉秦征伐六國未亡而秦先亡文景弑
逆¶晋一傳而亡前人所謂秦如馬後牛吕氏非復嬴¶者
是也梁武好佛而亡而餘孽復振至唐八葉宰相¶與之
終始猶以慈儉也是故施之于智力可及之¶地者人也
<pb:KR4d0417_WYG_014-2b>
施之于智力不可及之地者天也仁者¶天之道也義者
人之事也人定者勝天天定亦能<md:KR4d0417_SBCK_014-2b>¶勝人孟子曰不仁而
得天下者未之有也余獨曰¶不仁而得天下者亦有之
矣不仁而世數長乆者¶未之聞也或曰子之言世俗之
言也曰固然也然古¶之人不求苟異其於仁義申重而
已六經載唐虞三代¶之道遭秦煨燼其書不完漢魏以
來學者講之詳¶矣苟為喋喋吾恐失之鑿也兩漢以來
備有史記¶可覆而考也文帝有容天下之量宣帝有君
<pb:KR4d0417_WYG_014-3a>
人之¶術然而不及三代者武帝之過也蜀先主有公天¶
下之心唐文明二帝有追治古之風然皆有失足<md:KR4d0417_SBCK_014-3a>¶以為
龜鏡矣或曰前輩之論英雄曰曹操劉裕苻¶堅其取天
下或得或失子曾無一言及之何耶曰¶所貴乎中天地
而應帝王者謂其為生靈之主也¶苟爭地以戰殺人盈
野爭城以戰殺人盈城不顧¶逆順是生人之讐也予尚
忍言之哉卒論如左傳¶之于家云¶
　　西漢論
<pb:KR4d0417_WYG_014-3b>
漢髙帝起布衣取天下當時比之逐鹿幸而得之¶然初
入闗中秋毫無犯約法三章此與發粟散財<md:KR4d0417_SBCK_014-3b>¶何異天下
既定規模卓然已有四百年之氣象孝¶惠享國日淺吕
氏盗執國柄勲戚環視莫敢誰何¶譬猶強族大姓乗兼
并之力夫亡子㓜主婦鷙忍¶雖有豪奴悍婢猶且愓息
伺一旦之隙餘威猶在¶耳孝文慈儉出於天性是時漢
興二十餘年賈生¶遂欲改制度削諸侯繫外夷頼誼之
策不行遂以¶無事使帝無賈生不尖為守成之賢主而
<pb:KR4d0417_WYG_014-4a>
帝盡行生¶之言其禍有不可勝言者大抵文帝徳量過
於賈¶生所不及者才具耳雖然以誼之才輔之可也疎<md:KR4d0417_SBCK_014-4a>¶之亦非也使誼加以數年不死亦自悔其前日之¶論則
伊管之儔也及至孝景用晁錯之計七國遂¶反於斯之
時有叛國無叛民後來到得武帝罷出¶百家表章六經
脩郊祀改正朔作詩樂正音律駸¶駸乎三代之風使武
帝遂相仲舒則三代矣或曰¶元朔之政多以仲舒發之
然此皆三代之文仲舒¶之言曰人君正心以正朝廷又
<pb:KR4d0417_WYG_014-4b>
曰仁人者正其誼¶不謀其利明其道不計其功凡此皆
仲尼之心三¶代之實也使帝知正心明道之實亦自無
末年之<md:KR4d0417_SBCK_014-4b>¶禍而帝甘心四夷奢侈無度亦豈果能用仲舒
哉¶奈何乗文景之蓄積窮兵黷武征伐不休至于末¶年
户口減半幾及亡國所不亡者幸也或曰武帝¶開西域
以斷匃奴右臂刷髙帝平城之恥洗吕后¶嫚書之辱矯
文帝姑息之敝筭計見効不亦丕乎¶曰前不云乎不謀
其利利之大者也不計其功功¶之大者也以帝之雄才
<pb:KR4d0417_WYG_014-5a>
大略一遵文帝之慈儉又¶豈止延祚四百年而巳哉是
故帝王之過莫大乎¶好殺老子曰其事好還楚靈王曰
予殺人子多矣<md:KR4d0417_SBCK_014-5a>¶能無及乎卒有戾園之禍頼髙文恩徳
在人心付¶託得人擁昭立宣遂以復安曰然則衛霍之
將也¶非乎曰亦非也武帝非實知衞霍之才特以私衞¶
后之親耳以李廣利征貳師准之可見自古帝王¶變亂
舊章果于自用者自武帝始其與始皇相去¶無幾亡不
亡之間耳及至孝宣知民事之艱難厲¶精為治有君人
<pb:KR4d0417_WYG_014-5b>
之術然考其所謂以嚴致平者殆¶不可見夫信賞必罰
五帝三王不易之道但論其¶當與否耳必以誅趙廣漢
韓延夀等為嚴刑峻罰<md:KR4d0417_SBCK_014-5b>¶破姦宄之膽此自帝之過舉亦
非覇者之政矣惜¶哉亡是可也至其用趙克國破先零
論議諄復于¶屯田之計優優乎帝王之畧矣元成而下
無譏焉¶劉向揚雄皆經國之大儒吾知其不能用也¶
　　東漢論¶
善治病者必知脉之虛實病之大小治之逆從微¶者逆
<pb:KR4d0417_WYG_014-6a>
之甚者從之寒熱通塞因之有時故疾未除¶更生它疾
參伍其宜徐以制之夫然後病可為也¶東漢自明章以
後其君不足與有為政出外戚孝<md:KR4d0417_SBCK_014-6a>¶和與鄭衆誅竇憲宦
官用事自此始此蓋如人受¶病之始雖飲食如故病留
於腠理而四肢未覺也¶迨至孝安納王聖焚豐之譛誅
楊震如人漸不甘¶魚肉之味而嗜土炭疾猶可為也明
年誅聖等是¶其效矣其後梁冀擅廢立唐衡左綰等用
事此亦¶平勃交驩之時也李杜二公少忍須臾帝必將
<pb:KR4d0417_WYG_014-6b>
憤¶冀冀乃可圖巳而單匡等果誅冀五侯復恣横將¶有
繼是而希進者此通因通用塞因塞用之理也¶終之陳
竇繼誅黨禍起矣此病甚而不從之過也<md:KR4d0417_SBCK_014-6b>¶是後羣公欲
盡誅内宦内宦既除而漢亦亡譬猶¶故病未除益以他
疾其証巳危當以飲食醫葯漸¶以治制之一用毒藥則
大命去矣故毒藥十去六¶七者良為此也嘗謂西漢大
臣寛愽有謀可定大¶事然不及東漢士大夫之節故平
勃霍光終成其¶功其敝也飬交安禄而王莽以穿窬之
<pb:KR4d0417_WYG_014-7a>
智坐攘神¶噐東漢士大夫忠義有守足鎮頹俗然不及
西漢¶大臣之謀故李杜諸公以虛名相髙而姦雄不敢¶
覬覦其敝也矯激太甚而身死國亡要之圖囘天<md:KR4d0417_SBCK_014-7a>¶下者
豈淺淺丈夫之所為哉在易之蠱曰先甲三¶日後甲三
日說者曰甲為春仁也庚為秋義也蠱¶者物壞而有事
之時治蠱之道不可以亟也於卦¶一陽生為復二為臨
三為泰四為大壯五為夬夬¶决也以五陽而决一隂猶
戒之曰健而說决而和¶柔乘五剛也然則聖人之意亦
<pb:KR4d0417_WYG_014-7b>
可見矣或曰然則¶仲尼隳三桓城也非耶曰史失其傳
多矣家語雜¶出于後世王肅之學似非聖人之學謀也
聖人之¶謀不如是之亟也哀公問社於宰我說者以為
有<md:KR4d0417_SBCK_014-7b>¶行誅之意魯自宣公失國政在三桓乆矣仲尼¶止之
曰成事不說遂事不諫既徃不咎誰謂仲尼¶為政朞月
而遽肯隳三都乎易曰順而止之觀象也¶或曰然則李
杜當梁冀廢立之際將為胡廣趙戒¶乎曰李杜正色立
朝若經孔子當在三仁之列吾¶猶恨其正而寡謀也廣
<pb:KR4d0417_WYG_014-8a>
戒順而不止李杜止而不¶順順而止之其平勃乎陳竇
諸賢猶裸袒而劘虎¶兕之齒也至則靡耳何功之有易
曰見惡人无咎¶子見南子佛肸公山弗擾召子欲徃聖
人不絶惡<md:KR4d0417_SBCK_014-8a>¶人之辭陳實所以送張讓之𦵏也雖然有實
之心¶則可不然豈可見黄門而稱貞哉¶
　　魏晉正名論¶
甚哉桓靈之不君也其所為鈎黨者天下之善人¶舉在
焉善人國之紀也其可殺之乎善人誅鋤姦¶雄覬覦又
<pb:KR4d0417_WYG_014-8b>
况鬼偷狐媚如撡者哉自後輕侮肆言¶如孔文舉者殺
之勸讓九錫如孫文若者殺之豪¶傑既盡國亦隨之其
餘恇怯謟附之徒舉社稷以¶與人而不羞也是時中原
人物惟陳長文為第一<md:KR4d0417_SBCK_014-8b>¶然其魏室佐命之臣則漢室之
所謂賊也搤王父¶之吭而奪之食資父以為孝凶逆不
為誰謂長文¶而忍為之乎善乎歐陽子之言曰魏晉而
下佐命¶之臣皆可貶絶謂其二心于本朝也遷固而下
佐¶作史者何其蕩而無法也春秋書齊豹盗三叛人¶名
<pb:KR4d0417_WYG_014-9a>
惡之也陳夀既以與陳羣之徒晉史遂以賈充弑¶君之
賊列於晉傳之首何以史為哉若以春秋之¶法䋲之陳
羣賈充之徒當附于漢魏賊臣傳且書¶曰漢羣臣以帝
禪於魏凡師能左右之曰以庻幾<md:KR4d0417_SBCK_014-9a>¶亂臣賊子知所懼矣
以荀彧為魏傳首何則天下¶大亂羣雄競起撥亂之才
非操而誰漢禄既盡俟¶天下恱然而歸已上則為周文
王下不失為漢髙¶光孰與攘九錫以簒終哉此彧之志
也以羊祜杜¶預為晋傳首至于王祥雖名孝友身為三
<pb:KR4d0417_WYG_014-9b>
公無補¶國亡當附于王導傳首其餘機雲之徒當列於
文¶藝傳嵇阮之徒當列於𤣥虚傳王衍當國不營世¶務
職為亂階當附于奸臣傳王陵母邱儉諸葛誕¶等雖名
忠於本朝然興兵犯順以誅君側之惡其<md:KR4d0417_SBCK_014-9b>¶漸不可啓也
當書曰魏諸葛誕王凌母邱儉以廣¶陵叛猶冀其有存
魏之心故書曰魏若司馬師則¶無復魏矣阮籍登廣武
而嘆盖有意乎正當世之¶亂也然為師等作九錫表名
魏而實晉矣當書曰¶晉阮籍登廣武而嘆春秋之法諸
<pb:KR4d0417_WYG_014-10a>
侯即位未踰年¶稱子踰年則稱公廢弑二帝皆即位踰
年而史稱¶卲陵厲公髙貴鄉公此何理也正使賊臣不
加¶尊謚猶當以廢帝及正元正始之號加之至於元¶皇
帝為司馬炎篡奪託名禪譲加之謚號炎之簒<md:KR4d0417_SBCK_014-10a>¶魏之讐
也使帝有靈其受仇讐之偽謚乎孔子曰¶必也正名名
豈正而言豈順乎當書曰司馬師廢¶正始皇帝昭弑正
元皇帝炎簒景元皇帝是後宋¶奪之晉齊奪之宋梁奪
之齊皆託禪讓為名雖由¶天道好還亦其風俗有自來
<pb:KR4d0417_WYG_014-10b>
然則名節之士¶可不重與可不重與¶
　　蜀漢正名論¶
仲尼編詩列王黍離于國風為其王室𢌿弱下自¶同於
列國也春秋諸侯用夷禮則夷之夷而進於<md:KR4d0417_SBCK_014-10b>¶中國則中
國之西蜀僻陋之國先主武侯有公天¶下之心宜稱曰
漢漢者公天下之言也自餘則否¶書漢中王立為帝者
何著自立也昭烈帝室之冑¶輔以諸葛公王者之佐乗
中原無主遂即尊位以¶係逺近之望宜矣然而猶有所
<pb:KR4d0417_WYG_014-11a>
憾云者方蜀中傳¶言漢帝遇害縞素以令王軍曰曹操
父子逼主簒位吾奉宻¶詔討賊義不與共戴天是時闗
張熊虎之將猶在¶指揮中原以定大計漢主若在吾事
之不濟退以¶漢中王終身北靣若亡危難之際非英武
不濟捨<md:KR4d0417_SBCK_014-11a>¶我其誰哉上則為三王之舉下不失為漢光武
孰¶與曹丕孫權同以僣稱哉書蜀攻呉攻于夷陵蜀¶師
敗績者何呉蜀唇齒之國人皆知蜀攻呉之非不知呉
之非不¶知呉謀侯之亦非也使呉蜀相持而劉暐之計
<pb:KR4d0417_WYG_014-11b>
得¶行呉其殆哉勝敗不足論也先主於闗侯情義乆¶要
義當復讐不慮其敗然聞諸葛瑾之言闗侯之¶親何如
先帝俱應仇疾誰當先後忿恨之心亦可¶巳矣而不能
巳余然後知克已之為難也書漢主¶命丞相亮輔太子
禪者何古之所謂誠其意者毋<md:KR4d0417_SBCK_014-11b>¶自欺也三代而上正心
誠意以之治天下國家無¶餘事矣觀先主所以付託孔
明之意三代而下公¶天下之心者至此復見伊湯之徳
不足進焉或曰¶誠固天徳其如人偽何曹氏父子所以
<pb:KR4d0417_WYG_014-12a>
付託司馬¶懿者亦巳至矣而卒以簒奪果在推誠哉曰
曹氏¶欺孤問鼎何嘗一事而出於誠使有孔明不為用¶
也至於託孤曰爾無負我庸愚知笑之豈與先主¶武侯
同哉夫仁人者正其義不謀其利徃以義者¶來以義徃
以利者來以利義利之判乆矣曰然則<md:KR4d0417_SBCK_014-12a>¶先主借荆州逐
劉璋果皆出于誠乎曰使先主一¶出於扶漢此亦兼弱
侮亡之道惟其不忍須臾以即¶尊位使人不能無恨噫
安得王者之佐與之共言¶至公哉書漢丞相亮討孟獲
<pb:KR4d0417_WYG_014-12b>
七擒縱者何昔舜舞¶干羽于兩階七旬有苖格學者或
疑焉此古帝王¶正義明道之事固非淺淺者所能議也
有苖雖為¶逆命又非冥頑無知者其意曰以位則彼君
也我¶臣也以力則彼以天下我以一方也而且退讓修
徳¶其待我也亦至矣且孔明所以不殺孟獲者服其<md:KR4d0417_SBCK_014-12b>¶心也
孔明而一天下其待孟獲也又必有道矣惜乎¶出師中
道而殁不得見帝者之佐之行事故功業¶止此齪齪也
善乎文中子曰諸葛亮而無死禮樂¶其有興乎僕固不
<pb:KR4d0417_WYG_014-13a>
足以知禮樂之本若安上治民¶移風易俗之實孔明任
之有餘矣不然周旋鏗鏘¶之末區區叔孫通大樂令䕫
之事何待於亮哉¶
　　唐論¶
唐興承五代干戈之後生民憔悴思樂息肩幸而¶貞觀
之治同符三代然猶好大喜功遼東之役未<md:KR4d0417_SBCK_014-13a>¶已而武氏
已殱其宫中矣唐之子孫殺戮殆盡雖¶致治之美有以
開三百年之業然猶不能贖樂殺¶人之禍也中睿懦庸
<pb:KR4d0417_WYG_014-13b>
開元致治同符貞觀至天寳之¶亂唐興百五十載物極
則衰理勢然也然開元之¶末一日殺三庻人則天理㓕
矣罷張九齡相牛李¶則狗冠廟堂矣内則妖姬蠱惑外
則國忠嘯凶則¶狐穴城社矣向不任蕃將討奚契丹屠
石堡城誅¶南詔使生靈之血塗於邊草雖有末年之禍
不如¶是之酷也以至骨月流夷哀王孫之詩是也妃嬪<md:KR4d0417_SBCK_014-13b>¶戮辱哀江頭之詩是也以其所不愛及其所愛向¶無李
郭之將社稷墟矣孟子曰民為貴社稷次之¶而使生靈
<pb:KR4d0417_WYG_014-14a>
塗炭社稷阽危託于人上安之乎在昔¶殷周之賢王超
然如山林學道之士視聲色富貴¶不足以槩其心故能
長保其富貴尊安六七百歲¶而不絶後世之君貪一餉
之樂遺百年之患以彼校¶此誰得誰失然猶覆轍相尋
豈不哀哉或者以為¶禍始於妃后成于宦竪終於籓鎮
向使明皇無侈¶大之心則妃匹宦竪之禍不作禄山一
牧羯奴耳<md:KR4d0417_SBCK_014-14a>¶藩鎮之禍何由而興終之姑息政行禍難繁
興雖¶元和平蜀蔡㑹昌定晉潞終不能得山東尺寸之
<pb:KR4d0417_WYG_014-14b>
埊而使務勝不休則為黷武矣譬之中年之後一¶下一
衰亦其理也加之肅代有一顔真卿而不能¶用徳朝有
一陸贄而不能用宣朝有一李徳裕而¶不能用自是以
還唐衰矣或曰前人王令曾鞏論¶過唐曰不法三代子
何論之卑也曰此書生好大¶之言也貞觀開元以仁義
治天下亦三代之遺意¶也子以不封建不足以為三代
乎藩鎮之召亂不<md:KR4d0417_SBCK_014-14b>¶得已也况得已而封建乎子以不井
田不足以為¶三代乎宇文融括隠田而天下怨况奪富
<pb:KR4d0417_WYG_014-15a>
以資貧¶乎曰非此之謂也謂禮樂法度闕如也曰禮樂
法¶度亦各隨時之制子以為必如周公之制而後¶可是
後世無復三代矣房杜姚宋不能知制作之¶本而謂王
令曾鞏必能知之乎是又一王安石也¶曰然則先王之
制治其終不可見乎曰以仁義刑¶政治天下略法唐虞
三代㕘以後王之制其可矣¶如其禮樂以俟明哲<md:KR4d0417_SBCK_014-15a>¶　　知人論¶
天下之患莫大於有間小人者因其間之可入投¶𡾟抵
<pb:KR4d0417_WYG_014-15b>
罅無所不至其始也僥倖於一切之利而不¶圖後患而
其末也至於國家覆敗而不可支持未¶嘗不本乎小人
之為患也甚矣小人之為患難知¶知而難去也其所謂
小人者乂非其貪如盗跖賊¶如商臣䜛如惡來汰如欒
靨之為難也譬如猛虎¶猘犬人得執而殺之矣其要在
乎小慧似智矯諫¶似忠趑趄盤辟以為敬内厚情深以
為重見小利<md:KR4d0417_SBCK_014-15b>¶而不圖大患邀近效而不知逺慮主有所
向而逄¶其惡而先之主有所惡則射其怒而遷之其詐
<pb:KR4d0417_WYG_014-16a>
足¶以固人主之寵其信足以結人主之知漢張禹胡¶廣
晉孫朂唐盧李之徒是已孔子曰鄙夫可與事¶君也與
哉其未得之也患得之既得之也患失之¶苟患失之無
所不至矣夫患得患失之徒苟生利¶之為見以為事固
當然無足慮者豈知禍敗一至¶此哉譬之少年酣聲色
以蠱其心至其暮齒八邪¶攻其外百疾伺於前則不免
餌金石之過以駐須<md:KR4d0417_SBCK_014-16a>¶臾之期則疽癰者日相繼也人皆
知金石之過而¶不知酒色之蠱其先也故賊莾之簒内
<pb:KR4d0417_WYG_014-16b>
宦之專八¶王之亂安史之禍金石之潰也數子之甘言
酒色¶之咎也人之適意常在耳目之前而遺患常在于¶
數十年之後求其免於後患也難矣哉然則何以¶知小
人而君子曰難言也雖然試言其畧小人不¶知大體而
寡小過苟得苟合易進而難退君子知¶大體而不免小
過不苟得不苟合難進而易退人¶主者赦君子之小過
而不怵于小人之寡過以責<md:KR4d0417_SBCK_014-16b>¶其逺者大者其亦庻乎其
可也
<pb:KR4d0417_WYG_014-17a>
　　遷都論¶
東坡有言周室之壞未有如東遷之謬者也僕則¶以為
不然使平王不遷亦不能朝諸侯而撫四¶夷矣幾何其
不胥而為夷也事有緩急勢有強弱¶魏武之遷許昌固
不如圖闗侯之易也東晉之竄¶蠻越又不如守建康之
舊也不幸夷狄亂華外侮¶内訌師老而緩急難支財殫
而餽運不繼何恃而¶不遷哉大抵有天下者安必慮危
治必防亂所以<md:KR4d0417_SBCK_014-17a>¶長安且治後世安諱危治諱亂所以愈
<pb:KR4d0417_WYG_014-17b>
危且亂也¶昔者周都豐鎬而周公定鼎於洛邑蓋有深
意存¶焉其後或設東西都或寘陪京雖以備廵幸耳亦¶
所以防不虞之患也使其於治安之時未嘗有意¶外之
慮不幸一旦當遷其如危弱何曰固也不遷¶愈危且弱
矣雖然捄之之術有形有勢有本明皇¶幸蜀晉遷金陵
恃江山險阻形也周之東遷晋鄭¶焉依恃諸侯強大勢
也向使無江山險阻與諸侯¶之勢則亦固其本矣上京
中都國家之根本也議<md:KR4d0417_SBCK_014-17b>¶者或遷河南或遷陜西不過恃
<pb:KR4d0417_WYG_014-18a>
潼闗大河之險耳¶而夏人偵吾西宋人偵吾南萬一蜂
蠆有毒窺吾¶閒隙則關河之險為不足恃况大河為限
則舉根¶本之地似為棄之可乎故愚以謂莫若權幸山
東¶山東富庻甲天下杜牧所謂王不得不王覇不得¶不
覇又利建漢道可以通遼東兵運直接上京開¶黄河故
道由滄景而入海則是河南山東為一大¶河險阻共之
也有關河之形固上京中都之本而¶輔之以建侯之勢
一舉而三者得其與遷河南陜<md:KR4d0417_SBCK_014-18a>¶西不侔矣
<pb:KR4d0417_WYG_014-18b>
　　侯守論¶
或問建侯置守孰為得曰皆是也抑皆非也何以¶言之
曰三代封建則守在四夷而其敝也有尾大¶不掉之患
秦罷侯置守則制在一人而其衰也有¶天下土崩之勢
此天下之所睹聞也或者懲尾大¶之咎謂郡縣不必稽
於古鑒土崩之尖謂封建可¶復行於今二者皆一偏之
弊未知所以救之之術¶也且法不能無弊弊不能無變
三代之法弊而郡<md:KR4d0417_SBCK_014-18b>¶縣之郡縣之法弊而不思所以復之
<pb:KR4d0417_WYG_014-19a>
之術為得乎¶夫立國必有一家之制度制度必有所法
列郡縣¶隳名城銷鋒鏑非秦之法耶秦之法弊而不以
三¶代之法救之亦不為善變矣夫平居致飬抜一毛¶以
事無用壯夫不為也及虺蛇之螫斷一臂以去¶所患怯
夫為之何則所損者小而所利者大也方¶天下已定上
有一尊下無異望當此之時復欲幅¶裂山河而瓜分之
建侯樹屛使諸侯世擅其地私¶有其民調其兵車入其
財賦使更為肘腋互為唇<md:KR4d0417_SBCK_014-19a>¶齒生靈之患何時而息耶此
<pb:KR4d0417_WYG_014-19b>
抜一毛以事無用也¶故其勢不得不郡縣及太平日乆
内弛外訌夷狄¶肆侮社稷阽危人主有&KR0008;孤之勢海内
無勤王之¶師此斷一臂以去所患也故其勢不得不封
建昔¶者議天寳之亂房琯請割州郡以封諸子禄山聞¶
之曰天下非吾有也既而太子沮之其議遂寢自¶後籓
鎮䟦扈或治或亂然且垂百五十年亦籓鎮¶相維之力
也不得巳而封建其利有三諸侯世擅¶其地則各愛其
民愛其民則軍不分修其城郭備<md:KR4d0417_SBCK_014-19b>¶其器械則人自為戰
<pb:KR4d0417_WYG_014-20a>
人自為戰則我衆彼寡夷狄¶不能交侵一也夷狄無外
侮則天下終為我有二¶也雖有强獷之徒大小相維足以
長世三也或曰¶亡國之難八王之禍皆封建為之也子
尚忍言之¶乎曰吾之所言非謂郡縣不及封建也為救
敝不¶得巳而言之也且郡縣之治可以大治亦可大亂¶
封建之制不可大治亦卒不至大亂人主權其¶輕重可
也况罷侯置守非大亂之後不可卒變封¶建子弟非罷
侯寘守之難也何憚而不為哉<md:KR4d0417_SBCK_014-20a>¶
<pb:KR4d0417_WYG_014-20b>
　　直論¶
傳曰正直為徳詩曰靖共爾位好是正直神之聴¶之介
爾景福則直之為徳且祥也明矣何以明之¶人之心莫
不好直而惡曲其反是者有物蔽焉耳¶貪者怵于利而
怯者避其禍嘗試與之論人物評¶曲直應非而是者必
其親且厚也不然其權勢足¶畏也應是而非者必其踈
且怨也不然其勢位足¶卑也自餘議論無不公者弗與
同其利也弗與同¶其害也則勇者必見於言懦者必見
<pb:KR4d0417_WYG_014-21a>
于色應非而<md:KR4d0417_SBCK_014-20b>¶是應是而非者否焉耳然則直之為徳且
祥也亦¶明矣然多有以直賈䄀者古之人守道以為直
後¶世徼名以近禍也吾非其父兄也非其師友也吾¶直
焉此被髪纓冠而救鄉人之鬭也親則父兄¶也義則師
友也吾不直焉此端坐而視同舎之焚¶溺也其可乎是
故言有當於分行有合於理吾直¶焉是直也吾守道也
言有犯于分行有乖于理吾¶直焉非直也徼名也故道
之所在直之所在也守¶其道而名從之名之所在利之
<pb:KR4d0417_WYG_014-21b>
所在也志於利而<md:KR4d0417_SBCK_014-21a>¶害亦從之直之名一而其别有四有
直而陷於曲¶者有曲以全其直者有直而過於直者有
直以遂¶其直者其父攘羊而子證之此直而陷于曲者
也¶魯昭公娶於呉孔子以為知禮此曲以全其直者¶也
國武子以盡言見殺洩冶以諫死此直而過于¶直者也
齊魯之㑹孔子歴階而進齊梁之見孟子¶不肯枉尺而
直尋此直以遂其直者也可以¶辨是非而知所擇矣或
曰君子¶不直焉其可乎曰未也食其食任其責君子<md:KR4d0417_SBCK_014-21b>¶殺
<pb:KR4d0417_WYG_014-22a>
身以直焉可也吾非衆之首衆非吾必從¶¶君子完其力
而已所貴君子者動靜語嘿不¶離其道者也¶
　
　
　
　
　
　
<pb:KR4d0417_WYG_014-22b>
　
　
　
　
　
　
　
　滏水集卷十四
