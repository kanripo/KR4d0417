# -*- mode: mandoku-view; -*-
#+TITLE: 閑閑老人滏水文集
#+DATE: 2015-09-11 15:21:56.368493
#+PROPERTY: ID KR4d0417
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0535-014閑閑老人滏水文集-卷第十四.
<pb:KR4d0417_SBCK_014-1a>¶
閑閑老人滏水文集卷第十四¶
論¶
　　搃論¶
盡天下之道曰仁而巳矣仁不足維之以義世治¶
之汙隆係乎義之大小而其世數之乆近則係乎¶
其仁所積之有厚薄紀綱刑政皆由義出者也天¶
下有道則大綱小紀一出于正其次大綱正而小¶
紀不正不害其為治大綱不正小紀雖正不害其¶
為亂所謂大綱風俗也人才也兵食也質勝華則¶
<pb:KR4d0417_SBCK_014-1b>¶
治之原也華勝質則亂之端也國家之興未有不¶
先寔而後趍于華華之極則爲奢爲僣爲奸爲偽¶
則日趋于亂矣天下不&KR0014;無正人亦不&KR0014;無邪人¶
在人君所䖏之正勝邪則治之端也邪勝正則亂¶
之端也邪勝極則爲請托公行爲䜛妬並興則日¶
趋于亂矣天下不可一日而無兵偹亦不可一日¶
而乏財用用之有道治之原也用之非道亂之端¶
也二者之敝爲黷武爲聚歛則日趍于亂矣天寳¶
之末宣政之季病者有坊孤獨者有飬教飬有官¶
<pb:KR4d0417_SBCK_014-2a>¶
宫祠有秩亦可謂小制立矣然不免于亂世凡以¶
大綱不正故也自古帝王或寝以隆昌或僨而復¶
振或㫁而復續皆積之効也唐虞三代漢唐難以¶
徧舉秦征伐六國六國未亡而秦先亡文景弑逆¶
晋一𫝊而亡前人所謂秦如馬後牛吕氏非復嬴¶
者是梁武好佛而亡而餘孽復振至唐八葉宰相¶
與之終始猶以慈儉也是故施之于智力可及之¶
地者人也施之于智力不可及之地者天也仁者¶
天之道也義者人之事也人定者勝天天㝎亦&KR0014;¶
<pb:KR4d0417_SBCK_014-2b>¶
勝人孟子曰不仁而得天下者未之有也余獨曰¶
不仁而得天下者亦有之矣不仁而世數長久者¶
未之聞也或曰子之言世俗之言也曰固也然古¶
之人不求茍異其于仁義而巳六經載唐虞三代¶
之道遭秦煨燼其書不完漢魏以来學者偹之詳¶
矣苟為喋喋吾恐失之鑿也兩漢以来傋有史記¶
可覆而考也文帝有容天下之量宣帝有君人之¶
術然而不及三代者武帝之過也蜀先主有公天¶
下之心唐文眀二帝有追治古之風然皆有不足¶
<pb:KR4d0417_SBCK_014-3a>¶
以為龜鑑矣或曰前軰之論英雄曰曹操劉&KR0073;符¶
堅其取天下或得或失子曽無一言及之何耶曰¶
𫠦貴乎中天地而應帝王者謂其為生靈之主也¶
苟争地以𢧐殺人盈野争城以𢧐殺人盈城不顧¶
逆順是生人之&KR0311;也予尚忍言之哉卒論如左傳¶
之于家云¶
　　西漢論¶
漢髙帝起布衣取天下當時比之逐鹿幸而得之¶
然&KR0004;入𨵿中秋毫無犯約法三章此與𤼵粟散財¶
<pb:KR4d0417_SBCK_014-3b>¶
何異天下既定䂓模卓然巳有四百年之氣象孝¶
惠享國日淺吕氏盗執國柄勲親環視莫敢誰何¶
譬猶强族大姓乗并兼之力　亡子㓜主㜏鷙忍¶
雖有豪奴悍婢猶且&KR0357;息伺一旦之隙餘威猶在¶
耳孝文慈儉出于天性是時漢興二十餘年賈生¶
遂欲改制度削諸矦擊外夷頼&KR0105;之策不行遂以¶
無事使帝無賈生不失為守成之主而帝盡行生¶
之言其禍有不可勝言者大抵文帝徳量過于賈¶
生所不及者才具耳雖然以&KR0105;之才輔之可也踈¶
<pb:KR4d0417_SBCK_014-4a>¶
之亦非也使&KR0105;加以数年不死亦自悔其前日之¶
論則伊管之儔也及至孝景用晁錯之計七國遂¶
反于斯之時有叛國無叛民後来到淂武帝罷黜¶
百家表章六&KR0052;修郊祠改正朔作詩樂正音律駸¶
駸乎三代之風使武帝遂相仲舒則三代矣或曰¶
元朔之政多以仲舒𤼵之然此皆三代之文仲舒¶
之言曰人君正心以正朝廷又曰仁人者正其義¶
不謀其利眀其道不計其功凡此皆仲尼之心三¶
代之寔也使帝知正心眀道之寔亦自無末年之¶
<pb:KR4d0417_SBCK_014-4b>¶
禍而帝甘心四夷奢侈無度尔豈果能用仲舒哉¶
奈何乗文景之蓄積窮兵黷武征伐不休至于末¶
年戸口减半幾及亡國所不亡者幸也或曰武帝¶
開西域以㫁匈奴右臂泄髙帝平城之恥洗吕后¶
嫚書之辱矯文帝姑息之弊計筭見效不尔丕乎¶
曰前不云乎不謀其利利之大者也不計其功功¶
之大者也以帝之雄才大畧一遵文帝之慈儉又¶
豈止延祚四百年而巳哉是故帝王之過莫大乎¶
好殺老子曰其事好還楚&KR0149;王曰予殺人子多矣¶
<pb:KR4d0417_SBCK_014-5a>¶
&KR0014;無及乎卒有戻園之禍頼髙文恩徳在人心付¶
託淂人擁昭立宣遂以復安曰然則魏霍之將也¶
非乎曰亦非也武帝非寔知衛霍之才特以私衛¶
后之親耳以李廣利稱貳師准之可見自古帝王¶
變亂舊章果于自用者自武帝始其與始皇相去¶
無幾亡不亡之間耳及至孝宣知民事之艱難厲¶
精為治有君人之術然考其所謂以嚴致平者殆¶
不可見夫信賞必罰五帝三王不易之道但論其¶
當與否耳必以誅趙廣漢韓延夀等為嚴刑峻罰¶
<pb:KR4d0417_SBCK_014-5b>¶
破奸宄之胆此自帝之過舉亦非覇者之政矣惜¶
哉亡是可也至其用趙充國破先零論議諄稪于¶
屯田之計優優乎帝王之畧矣元成而下無譏焉¶
劉向楊雄皆&KR0052;&KR0038;之大儒吾知其不&KR0014;用之也¶
　　東漢論¶
善治病者必知脉之虗寔病之大小治之逆從微¶
者逆之甚者&KR0025;之寒熱通塞因之有時故疾未除¶
更生他疾叁伍其冝徐以制之夫然後病可除也¶
東漢自眀章以後其君不足以有為政出外戚孝¶
<pb:KR4d0417_SBCK_014-6a>¶
和與鄭衆誅竇憲宦官用事自此始此盖如人受¶
病之始雖飲食如故病留于腠理而四肢未&KR0116;也¶
迨至孝安納王聖焚豊之譛誅楊震如人漸不甘¶
魚&KR0079;之味而嗜土炭疾猶可為也眀年誅聖等是¶
其効矣其後梁冀擅廢立唐衡左琯等用事此亦¶
平勃交驩之時也李杜二公少忍湏臾帝必將憤¶
冀冀乃可圗巳而单匡等果誅冀五侯復恣横將¶
有&KR0071;是而思進者此通曰通用塞因塞用之理也¶
終之陳竇&KR0071;誅黨禍起矣此病甚而不從之故也¶
<pb:KR4d0417_SBCK_014-6b>¶
是後群公欲盡誅内宦内宦既除而漢亦亡譬猶¶
故病未除益以它疾其證巳危當以飲食醫藥漸¶
以治制之一用䭾藥則大命去矣故毒藥十去六¶
七者良為此也嘗謂西漢大臣寛愽有謀可定大¶
事然不及東漢士大夫之節故平勃霍光終成其¶
功其敝也飬交安禄而王莾以穿窬之智坐攘神¶
器東漢士大夫忠義有守足鎮頽俗然不及西漢¶
大臣之謀故李杜諸公以虗名相髙而奸雄不敢¶
覬覦其敝也矯激太甚而身死國亡要之圗回天¶
<pb:KR4d0417_SBCK_014-7a>¶
下者豈淺淺丈夫之所為哉在易之蠱曰先甲三¶
日後甲三日説者曰甲為春仁也庚為秋義也蠱¶
者物壊而有事之時治蠱之道可不以亟也於卦¶
一陽生為復二為臨三為㤗四為大壮五為夬夬¶
决也以五陽而决一隂猶戒之曰徤而説次而和¶
柔乗五剛也然則聖人之意亦可見矣或曰然則¶
仲尼&KR0549;三桓城也非耶曰史失其𫝊多矣家語雜¶
出于後世王肅之學是非聖人之學謀也聖人之¶
謀不如是之亟也哀公問社于宰我説者以為有¶
<pb:KR4d0417_SBCK_014-7b>¶
行誅之意魯自宣公行國政失于王桓乆矣仲尼¶
止之曰成事不説遂事不諌既徃不咎誰謂仲尼¶
為政朞月而遂隳三都乎易曰順而止之&KR0026;象也¶
或曰然則李杜當梁冀廢立之時將為胡廣趙戒¶
乎曰李杜正色立朝若經孔子當在三仁之列吾¶
猶恨其正而寡謀也廣戒慎而不正李杜正而不¶
順順而正之其平勃乎陳竇諸賢猶祼&KR0221;而劘虎¶
兕之齒也至則靡耳何功之有易曰見惡人無咎¶
子見南子佛盻公山弗擾召子欲徃聖人不絶惡¶
<pb:KR4d0417_SBCK_014-8a>¶
人之辭陳寔所以送張譲之葬也雖然有寔之心¶
則可不然豈可見王門而稱貞哉¶
　　魏晋正名論¶
甚哉桓&KR0149;之不君也其所為鉤黨者天下之善人¶
舉在焉善人國之紀也其可殺之乎善人誅鋤奸¶
雄覬覦又况&KR0017;偷狐媚如操者哉自後&KR0127;侮肆言¶
如孔文舉者殺之&KR0134;譲九錫如荀文若者殺之豪¶
傑既盡國亦隨之其餘恇怯謟附之徒舉社稷以¶
與人而不羞也是時中原人物惟陳長文為苐一¶
<pb:KR4d0417_SBCK_014-8b>¶
然其魏室佐命之臣則漢室之所謂賊也搤王父¶
之吭而奪之食資父以為孝凶逆不為誰謂長文¶
而忍為之乎善乎歐陽子之言曰魏晋而下佐命¶
之臣皆可貶絶謂其二心于本朝也遷固而下佐¶
作史者何其蕩而無法也春秋書齊豹盗三叛人¶
名惡之也陳夀既以陳群之徒晋史遂以賈充弑¶
君之賊列于晋𫝊之首何以史為哉若以春秋之¶
法䋲之陳群賈充之徒當附于漢魏賊臣𫝊其書¶
曰漢群臣以帝禪于魏凢師&KR0014;左右之日以庻㡬¶
<pb:KR4d0417_SBCK_014-9a>¶
亂臣賊子知所惧矣以荀彧為魏𫝊首何則天下¶
大亂郡雄竟起撥亂之才非操而誰漢祿既盡俟¶
天下悦然而歸巳上則為周文王下不失為漢髙¶
光孰與攘九錫以簒終哉此彧之志也以羊祜杜¶
預為晋𫝊首至于王祥雖名孝友身為三公無&KR0024;¶
國亡當附于王導𫝊首其餘機雲之徒當列于文¶
藝𫝊稽阮之徒當列于玄虗𫝊王衍當國不營世¶
務我為亂階當附于奸臣𫝊王凌母丘儉諸葛誕¶
䓁雖名忠于本朝然興兵犯順以誅君側之惡其¶
<pb:KR4d0417_SBCK_014-9b>¶
漸不可啓也當書曰魏諸葛誕王凌母丘儉以廣¶
陵叛猶兾其有存魏之心故書曰魏若司馬師則¶
無復魏矣阮藉登廣武而嘆盖有意乎正當世之¶
亂也然爲師䓁作九錫表名魏而寔晋矣當書曰¶
晉阮藉登廣武而嘆春秋之法諸矦即位未踰年¶
稱子踰年則稱公廢弑二帝皆即位踰年而史&KR0091;¶
郡陵厲公　髙貴郷公此何理也正使賊臣不加¶
尊謚猶當以廢帝及正元正始之號加之至于元¶
皇帝爲司馬炎簒奪託名禅譲加之謚號炎之簒¶
<pb:KR4d0417_SBCK_014-10a>¶
魏之仇也使帝有靈其受仇讐之偽謚乎孔子曰¶
必也正名名豈正而言豈順乎當書曰司馬師廢¶
正始皇帝昭弑正元皇帝炎簒景元皇帝是後果¶
奪之晋齊奪之宋梁奪之齊皆托禅譲為名雖曰¶
天道好還亦其風俗有自来然則名節之士由此¶
&KR0026;之可不重歟可不重歟¶
　　蜀漢正名論¶
仲尼編詩列王&KR0112;離于國風為其王室卑弱下自¶
同於列國也春秋諸侯用夷禮則夷之夷而進于¶
<pb:KR4d0417_SBCK_014-10b>¶
中國則中國之西蜀僻陋之國先主武侯有公天¶
下之心宜稱曰漢漢者公天下之言也自餘則否¶
書漢中王立為帝者何著自立也昭烈帝室之胄¶
輔以諸葛公王者之佐乗中原無主遂即尊位以¶
係逺近之望冝矣然而猶有所憾云者方蜀中傳¶
言縞素以令王軍曰曹操父子逼主簒位吾奉宻¶
詔討賊義不與共戴天是時関張㷱虎之將猶在¶
指揮中原以定大計漢主若在吾事之不濟退以¶
漢中正終身北面若忘危難之際非英主不濟舍¶
<pb:KR4d0417_SBCK_014-11a>¶
我其誰哉上則為三王之學下不失為漢光武孰¶
與曹丕孫&KR0096;同以僣稱哉書蜀攻吳𢧐于夷陵蜀¶
師敗績者何吳蜀唇齒之國人皆知蜀之攻呉不¶
知呉謀羽之亦非也使吳蜀相持而劉曄之計得¶
行吳其殆哉勝敗不&KR0085;論也先主于関羽情義乆¶
要義當復&KR0311;不慮其敗然聞諸葛瑾之言羽之親¶
親何如先帝俱應&KR0311;疾誰當先後忿恨之心亦可¶
已矣而不&KR0014;巳余然後知克己之為難也書漢主¶
命丞相亮輔太子禅者何古之所謂誠其意者母¶
<pb:KR4d0417_SBCK_014-11b>¶
自欺也三代而上正心誠意以之治天下國家無¶
餘事矣&KR0026;先主所以付託孔明之意三代而下公¶
天下之心者至此復見伊湯之徳不&KR0085;進焉或曰¶
誠固天徳其如人偽何曺氏父子所以付託司馬¶
懿者亦巳至矣而卒以簒奪果在推誠哉曰曺氏¶
欺孤問𪔂何常一事而出于誠使有孔眀不爲用¶
也至于托孤曰爾無&KR0018;我庸愚知笑之豈與先主¶
武侯同哉夫仁人者正其義不謀其利往以義者¶
来以義往以利者来以利義利之判乆矣曰然則¶
<pb:KR4d0417_SBCK_014-12a>¶
先主借荆州逐劉璋果皆出于誠乎曰使先主一¶
出于扶漢此亦兼弱侮亡之道惟不忍湏臾以即¶
尊位使人不&KR0014;無恨噫安得王者之佐與之共言¶
至公哉書漢丞相亮討孟𫉬七擒縦者何昔舜舞¶
干羽于兩階七旬有苗格或學者疑焉此古帝王¶
正義眀道之事固非淺淺者所&KR0014;議也有苗雖為¶
逆命又非𠖇頑無知者其意曰以位則彼君也我¶
臣也以力則彼以天下我一方也而且退譲修徳¶
其待我也亦至矣且孔明所以不殺孟𫉬者服其¶
<pb:KR4d0417_SBCK_014-12b>¶
心也孔明而一天下其待孟𫉬也必有道矣惜乎¶
出師中道而殁不得見帝者之佐之行事故功業¶
止此齪齪也善乎文中子曰諸葛亮而無死禮樂¶
其有興乎僕固不足以知禮樂之本若安上治民¶
移風易俗之寔孔明任之有餘矣不然周旋鏗鏘¶
之末區區叔孫通矣樂令䕫之事何待于亮哉¶
　　唐論¶
唐興承五代干戈之後生民憔悴思樂恩育幸而¶
貞&KR0026;之治同符三代然猶好大喜功遼東之役未¶
<pb:KR4d0417_SBCK_014-13a>¶
巳而武氏巳䜟其宫中矣唐之子孫殺戮殆盡雖¶
致治之羙有以開三百年之業然猶不&KR0014;贖樂殺¶
人之禍也中睿懦片開元致治同符貞&KR0026;天寳之¶
亂唐興百五十載物極則衰理𫝑然也然開元之¶
末一日殺三庻人則天理滅矣罷張九齡相牛李¶
則狗窺廟堂矣内則妖姬蠱惑外則國忠嘯凶則¶
狐冗城社矣向不任蕃將討奚契丹屠石堡城誅¶
南詔使生靈之血𡍼于邉草雖有末年之禍不如¶
是之酷也以至骨&KR0079;流夷哀王孫之詩是也妃嬪¶
<pb:KR4d0417_SBCK_014-13b>¶
戮辱哀江頭之詩是也以其所不愛及其所愛向¶
無李郭之將社稷墟矣孟子曰民為貴社稷次之¶
而　生靈𡍼炭社稷阽危託于人上安之乎在昔¶
殷周之賢王超然如山林學道之士視聲色冨貴¶
不足以㮣其心故&KR0014;長保其冨貴尊安六七百&KR0010;¶
而不絶後之君貪一餉之樂遺百年之患以彼目¶
此誰淂誰失然猶覆轍相尋豈不哀哉或者以為¶
禍始于妃后成于宦豎終于藩鎮向使明皇無侈¶
大之心則妃匹宦豎之禍不作禄山一牧羯奴耳¶
<pb:KR4d0417_SBCK_014-14a>¶
藩鎮之禍何由而興終之姑息政行禍難煩興矣¶
元和平蜀蔡令昌定晋潞終不&KR0014;得山東尺寸之¶
地而使務勝不休則為黷武矣譬之中年之後一¶
下一衰亦其理也加之肅代有一顔真卿而不&KR0014;¶
用徳朝有一陸贄而不&KR0014;用宣朝有一李徳&KR0073;而¶
不&KR0014;用自是以還唐衰矣或曰前人王令曽鞏論¶
過唐曰不法三代子何論之卑也曰此書生好大¶
之言也　&KR0026;開元以仁義治天下亦三代之遺意¶
也子以不封建不&KR0085;以為三代乎藩鎮之召亂不¶
<pb:KR4d0417_SBCK_014-14b>¶
得巳也况淂巳而封建乎子以不井田不&KR0085;以爲¶
三代乎宇文融括隐田而天下怨况奪冨以資貧¶
乎曰非此之謂也謂禮樂法度闕如也曰禮樂法¶
度尔各隨時之時制子以爲　如周公之制而後¶
可是後世無復三代矣房杜姚宋不&KR0014;知制作之¶
本而謂王令曽鞏　&KR0014;知之乎是又一王安石也¶
曰然則先王之制治其終不可見乎曰以仁義刑¶
政治天下畧法唐虞三代𠫵以後王之制其可矣¶
如其禮樂以俟之明哲之君子¶
<pb:KR4d0417_SBCK_014-15a>¶
　　知人論¶
天下之患莫大于有間小人者因其間之可入投¶
巇抵罅無所不至其始也僥倖于一切之利而不¶
圗後患而其末也至于國家覆敗而不可支持未¶
嘗不本乎小人之為患也甚矣小人之為患難知¶
知而難　也其所謂小人者又非其貪如盗跖賊¶
如啇臣讒如𢙣来汰如欒靨之為難也譬如猛虎¶
猘犬人淂執而殺之矣其要在乎小惠似智矯諫¶
似忠趦趄盤辟以為敬内厚情深以為重見小利¶
<pb:KR4d0417_SBCK_014-15b>¶
而不圗大患邀近効而不知逺慮主有𫠦向則逄¶
其𢙣而先之主有所𢙣則射其怒而&KR0118;之其詐足¶
以固人主之寵其信足以結人主之知漢張禹胡¶
廣晋孫朂唐盧李之徒是巳孔子曰鄙夫可與事¶
君也與哉其未淂之也患淂之既淂之也患失之¶
苟患失之無所不至矣夫患淂患失之徒茍生利¶
之為見以為事固當然無&KR0085;慮者豈知禍数一至¶
此哉譬之少年酣聲色以蠱其心至其暮齒八邪¶
攻其外百疾侍于前則不免餌金石之過以駐湏¶
<pb:KR4d0417_SBCK_014-16a>¶
臾之期則疸癰者日相継也人皆知金石之過而¶
不知酒色之蛊其先也故賊莾之簒内宦之專八¶
王之亂安史之禍金石之潰也数子之甘言酒色¶
之咎也人之適意常在耳目之前而遺患常在于¶
数十年之後求其免于後患也難矣哉然則何以¶
知小人而君子曰難言也雖然試言其畧小人不¶
知大体而寡小過苟淂苟合易進而難退君子知¶
大体而不免小過不茍淂不茍合難進而易退人¶
主者赦君子之小過而不&KR0502;于小人之寡過以責¶
<pb:KR4d0417_SBCK_014-16b>¶
其逺者大者其亦庶乎其可也¶
　　遷都論¶
東坡有言周室之壊未有如東遷之謬者也僕則¶
以為不然使平王不&KR0118;則尔不&KR0014;朝諸矦而撫四¶
夷矣幾何其不胥而為夷也事有緩急𫝑有强弱¶
魏武之遷許昌固不如圗𨵿羽之易也東晋之竄¶
蠻越又不如守建康之舊也不幸夷狄亂華外侮¶
内訌師老而緩急難支財殚而餽運不継何恃而¶
不遷哉大抵有天下者安必慮危治必防亂所以¶
<pb:KR4d0417_SBCK_014-17a>¶
長安且治後世安諱危治諱亂所以愈危且亂也¶
昔者周都豊鎬而周公定䁀于洛邑盖有深意存¶
焉其後或設東西都或置陪京雖以偹廵幸且亦¶
所以防不虞之患也使夫于治安之時未常有意¶
外之慮不幸一旦當遷其如危弱何日固也不遷¶
愈危且弱矣雖然救之之術有形有𫝑有本明皇¶
𦍒蜀晋&KR0118;金陵恃江山險阻形也周之東&KR0118;晋鄭¶
焉依恃諸矦強大𫝑也向使無江山險阻與諸矦¶
之𫝑則亦因其本矣上京中都國家之根本也議¶
<pb:KR4d0417_SBCK_014-17b>¶
者或&KR0118;河南或&KR0118;陜西不過恃潼関大河之險耳¶
而夏人偵吾西宋人偵吾南万一&KR0597;蠆有毒窺吾¶
閑隙則関河之險為不足恃况大河為限則舉根¶
本之地以為棄之可乎故愚以謂莫若&KR0096;幸山東¶
山東冨庻甲天下杜牧所謂王不淂不王伯不淂¶
不伯又利建漢道可以通遼東兵運直接上京開¶
黄河故道由滄景而入海則是河南山東為一大¶
河險阻共之也有関河之形固上京中都之本而¶
輔之以建侯之𫝑一舉而三者淂其與&KR0118;河南陜¶
<pb:KR4d0417_SBCK_014-18a>¶
西不侔矣¶
　　侯守論¶
或問建侯置守孰為得曰皆是也抑皆非也何以¶
言之曰三代封建則守在四夷而其敝也有尾大¶
不掉之患秦罷侯置守則制在一人而其衰也有¶
天下土崩之𫝑此天下之所睹聞也或者懲尾大¶
之咎謂群縣不必稽于古鍳土崩之失謂封建可¶
復行于今二者皆一偏之弊未知所以救之之術¶
也且法不&KR0014;無弊弊不&KR0014;無變三代之法弊而郡¶
<pb:KR4d0417_SBCK_014-18b>¶
縣之郡縣之法弊而不思所以復之之術為淂乎¶
夫立國必有一家之制度制度必有所法列郡縣¶
隳名城銷鋒鏑非秦之法耶秦之法弊而不以三¶
代之法救之尔不為善變矣夫平居致飬㧞一毛¶
以事無用壮夫不為也及既蛇之螫㫁一臂以去¶
所患怯夫為之何則所損者小而所利者大也方¶
天下巳定上有一尊下無異望當此之時復欲幅¶
裂山河而𤓰分之建侯樹屏使諸矦各擅其地私¶
有其民調其兵車入其財賦使更為肘腋互為唇¶
<pb:KR4d0417_SBCK_014-19a>¶
齒生&KR0149;之患何時而息耶此㧞一毛以事無用也¶
故其𫝑不得不郡縣及太平日乆内弛外訌夷狄¶
肆侮社稷阽危人主有睽孤之𫝑海内無勤王之¶
師此㫁一臂以去所患也故其𫝑不得不封建昔¶
者議天寳之亂房琯請割州郡以封諸子禄山聞¶
之曰天下非吾有也既而太子阻之其議遂寝自¶
後藩鎮䟦扈或治或亂然且垂百五十年亦藩鎮¶
相維之力也不得巳而封建其利有三諸矦世擅¶
其地則各愛其民愛其民則軍不分脩其城廓偹¶
<pb:KR4d0417_SBCK_014-19b>¶
其器械則人自爲𢧐人自爲𢧐則我衆彼寡夷狄¶
不&KR0014;交侵一也夷狄無外侮則天下終爲我有二¶
也雖有强獷之徒大小相維足以長世三也或曰¶
亡國之徒八王之禍皆封建爲之也子尚忍言之¶
乎曰吾之所言非謂郡縣不及封建也爲救敝不¶
得巳而言之也且郡縣之治可以大治亦可大亂¶
封建之治制不可大治亦卒不至大亂人主權其¶
&KR0127;重可也况罷侯置守非大亂之後不可卒變封¶
建子弟非罷侯置守之難也何惮而不爲哉¶
<pb:KR4d0417_SBCK_014-20a>¶
　　直論¶
𫝊曰正直為徳詩曰靖恭爾位好是正直神之聽¶
之介爾景福然有之為徳且祥也眀矣何以眀之¶
人之心莫不好直而惡曲其反是者有物蔽焉耳¶
貪者&KR0502;於利而怯者避其禍常試與之論人物評¶
曲直應非而是者必其親且厚也不然其權𫝑足¶
畏也應是而非者必其踈且怨也不然其𫝑位&KR0085;¶
卑巳自餘議論無不公者弗與同其利也弗與同¶
其害也則勇者必見于言懦者必見于色應非而¶
<pb:KR4d0417_SBCK_014-20b>¶
是應是而非者否焉耳然則直之為徳且祥也亦¶
眀矣然多有以直賈禍者古之人守道以為直後¶
世徼明以近禍也吾非其父兄也非其師友也吾¶
直焉以此&KR0013;髪纓冠而救郷人之闘也親則父兄¶
也義則師友也吾不直焉此端坐而視同舍之焚¶
溺也其可乎是故言有當于分行有合于理吾直¶
焉焉直也吾守道也言有犯于分行有乖于理吾¶
直焉非直也徼名也故道之𫠦在直之所在也守¶
其道而名&KR0025;之名之所在利之所在也志于利而¶
<pb:KR4d0417_SBCK_014-21a>¶
害尔従之直之名一而其别有四有直而䧟于曲¶
者有曲以全其直者有直而過于直者有直以遂¶
其直者其父攘羊而子証之此直而䧟于曲者也¶
魯昭公娶于吴孔子以爲知禮此曲以全其直者¶
也國武子以盡言見殺&KR0165;治以諫死此直而過于¶
直者也齊魯之㑹孔子歴階而進齊梁之見孟子¶
不肯枉尺而直尋此直以遂其直者也此尔可以¶
辨是非在君子而必知有所擇矣或曰君子而有¶
不直焉者其可乎曰未可也食其仕任其責君子¶
<pb:KR4d0417_SBCK_014-21b>¶
殺身為之直以焉可也吾非衆之首衆非吾必&KR0025;¶
在君子尔完其力而巳矣夫君子者動静語嘿不¶
離其道者也¶
閑閑老人滏水文集卷第十四¶
<pb:KR4d0417_SBCK_014-22a>¶
