# -*- mode: mandoku-view; -*-
#+TITLE: 閑閑老人滏水文集
#+DATE: 2015-09-11 15:21:56.050333
#+PROPERTY: ID KR4d0417
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0535-007閑閑老人滏水文集-卷第七.
<pb:KR4d0417_SBCK_007-1a>¶
閑閑老人㵚水文集卷第七¶
　律詩¶
　　春山詩意圗¶
何年身入畫圗傳似是三生孟浩然詩句工夫驢¶
背上醉郷田地酒旗邊一川芳草緑堪染夹路杏¶
花紅欲然想見歸来泥様醉却如醮水栁三眠¶
　　春日即事¶
支頥偶到野人家搃把深心付物華鳥毳餘情閑¶
日月花心深蠧半塵沙逰絲逆上風中栁亂沫分¶
<pb:KR4d0417_SBCK_007-1b>¶
屯水際楂且共年光暫觀化直湏美酒送生涯¶
　　酷暑(二首)¶
林鴉開咮忘飛騰天地為爐萬象蒸氷井湯鏖几¶
千尺塔鈴風閟十三層夢魂正遶雲帆客畫本閑¶
臨雪麓僧一枕雨窓惟静勝不湏赤脚踏層氷¶
　　又¶
石枕䋲床夏簟藤漫膚終日厭歊蒸夢飛椘澤三¶
千里人在秦樓十二層松頂露凉時警鶴山房泉¶
冷獨輸僧人間膏火鏖城市世外清凉勝飲氷¶
<pb:KR4d0417_SBCK_007-2a>¶
　棕扇¶
犀甲龍鱗倚半空抱歸掌握自清風山精附木鬚¶
髯古囬禄煽炎尾鬛紅何䖏青蝇千里外向来白¶
羽一揮中水邊䂖上應湏此乞與文園病肺翁¶
　　三臺懐古¶
人道奸䧺君似鬼奸䧺我道鬼輸君身猶北面魏¶
基建骨入西陵漢鼎分貪與夘金成舜禹不知典¶
午笑桓文清漳不洗前朝悪日遶三臺送夕曛¶
　　寄王學士¶
<pb:KR4d0417_SBCK_007-2b>¶
寄與雪溪王䖏士年来多病𣸪何如浮雲丗態紛¶
紛變秋草人情日日踈李白一盃人影月鄭䖍三¶
絶畫詩書情知不得文章力乞與黄華作隐居¶
　　登友雲亭¶
友雲飛觀欎崔嵬落木蕭蕭聴者哀九日朱絃和¶
雁㫁開年黄菊費詩催淮天雨露橙千里梁地風¶
烟酒一盃此日此生人共醉眀年重徤與誰来¶
　　除夜(二首)¶
梅花無信報平安又聼譙門畫角殘荒郡人烟窮¶
<pb:KR4d0417_SBCK_007-3a>¶
臘外上方樓閣晚雲端沉沉鳥沒天無盡漠漠烟¶
昬山更寒日暮數峰猶帶雪城頭霽色入欄干¶
　　又¶
龍鐘三十九年春諱說新年似諱貧醉白名堂甘¶
後進小坡着號似前身自憐耐辱稱居士人笑無¶
機似道人㫁送生涯一枝足不湏長物擾天真¶
　　娱暉軒¶
石晋地形今入眼幾人亭榭幾人詩數州山水有¶
窮䖏萬古風烟無盡時天逐南㠶秋雁逺峰遮西¶
<pb:KR4d0417_SBCK_007-3b>¶
望夕陽遲客来欲問忘歸意掛𧺫僧軒君自知¶
　　馬頭山清居院¶
每逄佳䖏輙安跧及到清居半日慳暁壁撼鐘雲¶
離石夜泉洗鉢月揺山人生能作㡬時客林下都¶
無一個閑不信試㸔題壁字眀朝多是馬頭還¶
　　松聲¶
飛亷作意怒髯龍萬&KR0676;千岩氣象䧺獨鶴夢中揺¶
夜月七絃徽外寄秋風石壇醮罷支笻裡天竺齋¶
餘隐几中想見紛紛吹子落山堂一洗耳偏聡¶
<pb:KR4d0417_SBCK_007-4a>¶
　　抹里湛酒¶
乍坼香泥甕醸成一鞭先到日邊城玻璃色暎薔¶
薇露沆瀣光浮金菊英偶脱中州先酒譜賴傳後¶
卋以詩名相如病渇焉能賦久矣吾衰畏後生¶
　　連雲島望海¶
壮觀天東第一逰暁披絶島寄冥捜烟中㷱岳随¶
潮沒天際遼江入海流地絶四維那辨樹風来萬¶
里忽通舟我從析木西南境囬望中原四百州¶
　　&KR0996;申元日¶
<pb:KR4d0417_SBCK_007-4b>¶
一從禁苑别花塼四度山城自作年愁裡椒盤雙¶
泪落坐中歲酒几人先此心不動吾何敢老去知¶
非理固然白髪無兒何足道且收見在門尊前¶
　　送張仲山¶
千山飛雪白皚皚䄂裏吟鞭送客来鬚出氷霜年¶
貌改眼蔵狐貉語音猜風吹隂磑魚鱗卷日曝陽¶
坡龜兆開北去人烟山店逺且煨新火煖離杯¶
　　和林卿錦波亭韻¶
使君興寄本翛然愛此澄波清且漣楊栁隂中黄¶
<pb:KR4d0417_SBCK_007-5a>¶
鳥地芙蕖香底白鷗天凉通簾幌風生座露浥琴¶
尊月滿舡相見仙𥚑乗一葉恍疑太一下雲邊¶
　　白霫雜興十首¶
黒山潢水觧弓刀茅屋朝来聽伯勞萬里馬辭邊¶
雪苦一聲雁拂朔雲髙關山落日家何在詩酒春¶
風氣尚豪試上荒城望郷國重来清鏡鑷霜毛¶
　南園¶
塹水垣城㫁往還青林路轉欵幽關百年樹腹通¶
人過四月花枝對酒閑逸馬風牛春雨草荒天老¶
<pb:KR4d0417_SBCK_007-5b>¶
地夕陽山金丸逐勝非吾事心在歸鴻滅沒間¶
　　翠㣲軒¶
千里風烟棟宇間地形西去接松關尊前奚霫来¶
朝地雲外幽營不㫁山故壘蕪城人物换㫁霞落¶
日古今閑百年興廢人空老水自東西鳥自還¶
　　鎮國寺¶
靈鷲飛来䖏䖏尊縁雲細路絡城根百年樓殿倚¶
天末萬井風烟當寺門五月㣲凉清佛界六時豪¶
吹動祗園四山放入無多力乞與西南構一軒¶
<pb:KR4d0417_SBCK_007-6a>¶
　　七金山寺¶
刳&KR0585;篆額蠧蝸涎像教塵埃閱百年殿棟猶題遼¶
日月圗經不載禹山川荒碑盤屈蜿蜒古壊壁參¶
覃㒺象拳想見當時崇奉日無邊花雨散諸天¶
　　野香亭¶
半空欄檻倚雲根暇日登臨付一罇山上青蓮惟¶
見塔水邊緑樹定知村花枝低拂尋春騎杜宇頻¶
傷久客魂過盡芳時逰客少一軒風雨送黄昬¶
　　靈感寺¶
<pb:KR4d0417_SBCK_007-6b>¶
徒河岸北白蓮東法鼓驚飛碣石鴻塔上風烟髙¶
鳥路山頭雲雨化人宫松林碍日蜂房冷石砌頽¶
沙蟻穴空欲盡休公揮麈樂鬂絲羞對落花風¶
　蘭若院¶
傳經蘭若歲時同繡轂珠簾䖏䖏逄花院鳥歸深¶
殿磬雨樓人散隔城鐘長空淡淡吞平野落日㣲¶
㣲見逺峯秊去年来人自老空餘壊衲掛長松¶
　金河寺¶
何䖏人間六月秋金河寺外水西頭㘴分㳺客青¶
<pb:KR4d0417_SBCK_007-7a>¶
天幕醉倒詩仙白玉舟萬里南風雙老鬂百年心¶
事一沙鷗王矦蝼蟻俱塵土一笑從来萬事休¶
　　趙園¶
佳木千章曲岸南此園閱丗似飛禽地幽花晚春¶
兼夏山近嵐昬晴似隂溪雨㫁槗愁渡水樵風吹¶
帽怯穿林馬頭納納沙邊路霜葉濃時憶重尋¶
　　扈蹕萬寜宫¶
一聲清蹕九天開白日雷霆引仗来花蕚夹城通¶
禁禦曲江兩岸盡樓䑓栁隂罅日迎雕輦荷氣分¶
<pb:KR4d0417_SBCK_007-7b>¶
香入酒杯遥想薫風臨水殿五絃聲裏阜民財¶
　　琵琶嶺¶
暁拂朱欄滿䄂風支頥冷望翠㣲中薄雲漏日岩¶
開碧淺露離花澗滴紅馬散平坡臨水聚人来盤¶
路到山窮子雲老大無才思懶賦長楊五柞宫¶
　拂雲平¶
萬叠雲山最上頭千官影裏侍宸㳺翠岩秀色来¶
天地黄嶺嵐光上冕旒帳殿影臨眠鹿地簫韶聲¶
入射㷱秋翠華指日東廵狩囬望中原第一州¶
<pb:KR4d0417_SBCK_007-8a>¶
　　金蓮¶
一望金蓮五色中離宫風月滿雲龍向来&KR1341;蓞香¶
銷盡何許薔薇露染濃秋水眀邊羅襪歩夕陽低¶
䖏𬗋金容長揚獵罷囬天仗萬燭煌煌下翠峰¶
　　五月牡丹應制¶
好事天公飬露芽陽和趂及六龍車天香䕶日迎¶
朱輦國色留春待翠華榖雨曽霑青帝澤薫風又¶
卷赤城霞金盤薦瑞休嗟晚猶是人間第一花¶
　　和王正之寄逺(二首)¶
<pb:KR4d0417_SBCK_007-8b>¶
人生㑹合少知音一榻髙懸肯重尋後日相逄應¶
老大何時一笑共登臨三年京國塵埃夢千里故¶
人離别心想見詩来愁擘𥿄倚欄清快北風襟¶
　又¶
鐘鼎功名自有時如公才力不嫌遲且尋彭澤籬¶
邊菊莫賦玄都觀裏詩晝寝執經童子問春逰齎¶
印吏人随懸知山縣無公事好續琴髙第二碑¶
　　甲子元日大安早朝¶
闕角蒼龍建斗杓衣冠萬國大安朝使臣未入分¶
<pb:KR4d0417_SBCK_007-9a>¶
班立殿陛将升按笏招彩殿中間瞻北極丹墀側¶
畔聼簫韶太𥘉甲子天元朔萬歲常瞻玉燭調¶
　　紅梨花應制¶
染根日日費天工眼底梅花夢不同春色似憐啼¶
夜雨天㤙特許醉春風䄂障翡翠餘䡖碧雪點胭¶
脂暈小紅漢主蕋宫三十六溶溶和氣月眀中¶
　轅門不寐¶
蕭蕭傳柝月三更欹枕轅門聼皷聲戦馬不肥淮¶
甸草征人愁望厯陽城兵戈荏苒音書絶行李蕭¶
<pb:KR4d0417_SBCK_007-9b>¶
條蟣虱生早晚樓舩下楊子滿天風雨洗蠻荆¶
　　寄懐¶
不問山林與市朝大都鵬鷃各逍遥歸心老去投¶
林鳥壮志春来掛壁弨聖䖏工夫惟易可閑中日¶
月以琴消十年鏡裏功名事白髪年来漸不饒¶
　賦雪和張子野廵字韻¶
翰林風骨玉為神天遣&KR0585;花送酒廵侍從驊騮應¶
白鳳神仙宫府不紅塵懸知潁尾風流舊不及鰲¶
頭句法新天上玉堂誰得見風光衮衮筆頭春¶
<pb:KR4d0417_SBCK_007-10a>¶
　　楊祕監畫髙士過關圗¶
三生自是竹林逰寫出荒寒意外愁世事盡如翻¶
着襪人生剛笑倒騎牛関山風月詩千首富貴豪¶
華土一丘獨有文章磨不得至今圗畫想風流¶
　重陽後雪寄馬柔克¶
朝来飛雪白糢糊城郭山川入畫圗一色乹坤還¶
太素萬家樓閣化清都狐裘貂帽将軍騎金帳羊¶
羔太尉妹何似吾家正清絶暁窓吟撚凍髭鬚¶
　　過代州¶
<pb:KR4d0417_SBCK_007-10b>¶
金波曾醉雁門州端有人間六月秋萬古河山䧺¶
朔部四時風月入南樓漢家戦伐雲千里唐季英¶
雄土一丘繫馬曲欄搔首望晚来閑殺釣魚舟¶
　静陽道中¶
路轉山腰歩歩迷髙林淺水下囬溪蕎花醸蜜蜂¶
貪腹柏葉儲香麝飬臍不覺困来尋短歩偶逄佳¶
䖏入新題何時更到園林寺㸔遍峯巒䖏䖏低¶
　　題郝運使榮歸堂¶
翰墨聲名四十年歸来還作地行仙柴桑問路陶¶
<pb:KR4d0417_SBCK_007-11a>¶
元亮洛社休官白樂天柱杖扶兒還客拜畫圗繪¶
老聼人傳窮秋雨慘陂田出想見騎驢興渺然¶
　　遊郄家濼(二首)¶
山崦人家半夕陽倚墙争㸔騎紅粧野泉自入它¶
州界古碣猶存舊姓郷蛇出廟壖神古栁牛尋沙¶
濼憇柔桑蝉聲抵死催歸騎辜負亭隂一枕凉¶
　又¶
水際林間杖屦香綸巾野服道家粧婦姑䌟纊欣¶
同社翁仲扶笻不出郷拜跪使君嗟老大逄迎地¶
<pb:KR4d0417_SBCK_007-11b>¶
主問耕枽今秋一飽天難必且快新苗雨後凉¶
　　題近侍局使聚扇¶
早朝擕入𬗋薇宫日月都歸掌握中運動樞機真¶
有道卷蔵懐䄂不言功宸&KR1161;永日更畨暇水殿㣲¶
凉侍宴終願以㣲軀奉清燕仁聲宣播舜弦風¶
　　張清獻公慶八十夀¶
富貴康寧夀八旬眀時乞得自由身宦途班列聫¶
三事家法中朝第一人踈傳未歸東海郡白公獨¶
享洛城春籯金換得傳經業留與玄成賛化鈞¶
<pb:KR4d0417_SBCK_007-12a>¶
　上方¶
山近西臺易夕烟東䑓占得夕陽偏貪㸔歸鳥過¶
林隙不覺竒峰堕眼前土灶夜燒松葉火石盆暁¶
漱菊花泉丹梯横絶青山路勸子先參鳥道玄¶
　　題右丞畫荷蓧圗¶
杏花菖葉雨聲春甘作眀時荷蓧身只道烏鴉猶¶
父子豈知螻蟻亦君臣杖頭眀月挑周器松下衣¶
冠自舜民好在丹青王右轄觧廻枯槁入陶鈞¶
　　逰上清宫(二首)¶
<pb:KR4d0417_SBCK_007-12b>¶
霜葉蕭蕭覆井欄朝元閣上玉筝寒千年遼鶴歸¶
華表萬里宫車泣露盤日上霧塵迷碧瓦夜深月¶
露洗荒壇㫁碑膾炙人何在吏部而今不姓韓¶
　　又¶
暇日登臨近吹䑓夷門城下訪寒梅鰲頭它日幾¶
人在樽酒而今一笑開秋潦渗餘村逕出夕㫪鳴¶
䖏野禽来醉歸扶路人争㸔知是詩仙閬苑囬¶
　送月上人赴少林¶
隻臂伽黎不作難将心到䖏遣人安瓶離汴水秋¶
<pb:KR4d0417_SBCK_007-13a>¶
風冷錫入嵩峯夜月寒箧裏贈詩更雨曬囊中施¶
鉢對風餐心知擬就東林宿巳向林稍薦刹竿¶
　登定安閣¶
翬飛髙閣逈凌虗中有盤盤一塔孤千里河山随¶
指顧諸天日月遶彌盧神超罔象遺身世眼見蒼¶
茫一有無便欲乗風逰汗漫幡然囬首念南都¶
　　許州㐮城縣進嘉禾合穎應制¶
㐮城城下壌歌傳馹奏嘉禾到日邊頴合周王新¶
雨露畝分黄帝舊山川太平氣象聫珠琲眀徳馨¶
<pb:KR4d0417_SBCK_007-13b>¶
香列豆籩萬國和同歸帝治古書願獻𥙷遺編¶
　　陳州進黄鸚鵡應制¶
隴鳥明時亦效祥天教合侍赭𫀆黄九重城裏駢¶
鶯舌百子池邊借鵠裳夜臂翠簾條脫市春籠珠¶
殿荔枝香𬗋宸朝退鳴鞘逺偷學山稱萬歲觴¶
　　寄陳正叔¶
渺渺西風去翼䡖霜林楓葉動秋聲嵩邙競秀容¶
多可河洛争流忌獨清廣武山川㽜故壘成臯草¶
木閟空城憑髙一掬英䧺泪付與窮途阮歩兵¶
<pb:KR4d0417_SBCK_007-14a>¶
　　贈磨鏡李先生¶
自笑年来白髪公丹砂不肯借顔紅分無海上三¶
山藥来訪人間百歲翁黄凟何曾涴眀月青天元¶
不碍冥鴻何時相約丹元子便欲因之乗暁風¶
　　記夢¶
六年京國鬂塵黄一望家山一㫁膓病後始知謀¶
退晚夢中猶記和詩忙風来竹裏姢姢好水過花¶
間冉冉香(夢句)學道無成還自笑人生習氣果難¶
忘¶
<pb:KR4d0417_SBCK_007-14b>¶
　　登天夀閣¶
人間赤日無䖏避天上雲居即寳坊鳥飛無礙長¶
空濶人意自生髙閣凉風来爲作不請友午梦經¶
到無何郷黄昬索馬出門去猶望東華塵土黄¶
　　和劉雲卿¶
屏山殁後使人悲此外交親我與雷千里老懐何¶
日寫一生笑口幾囬開心知契濶㽜陳土将𣸪登¶
臨上吹臺目極天低雁囬䖏西風忽送好詩来¶
　　和種竹¶
<pb:KR4d0417_SBCK_007-15a>¶
君家種竹五七箇我亦近栽三數竿兩地平分風¶
月破大家留待雪霜看土膏生澁葉猶卷客枕梦¶
囬聲巳寒見此又思君子面何時相對倚欄杆¶
　　寄元𥙿之¶
久雨新晴散痺頑一軒凉思坐中間樹頭風冩無¶
窮水天末雲移不定山宦味漸思生䖏樂人生難¶
得老来閑𬗋芝眉宇何時見誰與嵩山共往還¶
　　送宋飛卿(二首)¶
䧺豪兩妙秀而文不獨吾云人亦云賀監早知仙¶
<pb:KR4d0417_SBCK_007-15b>¶
李白薛宣那得吏朱雲秋風汾水傷今别眀月邠¶
郊與子分痩李(之純)髯雷(希顔)隔存沒只愁詩壘¶
不能軍¶
　又¶
未能免俗聊從宦還望孤雲憶舊廬不樂䡖歸真¶
吏隐得閑随分寄僧居関山牢落三年夢行李蕭¶
條一束書想見蓮花峯下過路人遥指倒騎驢¶
　　至日次劉雲卿韻¶
此生天地一陳人百歲三分過二分老去光隂空¶
<pb:KR4d0417_SBCK_007-16a>¶
惜日愁来世事獨看雲静中剥復觀消長身外榮¶
枯聼紏紛猶有憂時心未巳卧聼兒誦戦塲文¶
　　百五日獨逰西園¶
西園啟鑰𧺫芳塵滿眼風光不属春樓閣人非空¶
似舊溪山歲久却成真㫁槗沒板横斜艇古木欹¶
垣碍去輪老去捜詩厭彫斵晚風吹水白鱗鱗¶
　　題王摩詰畫眀皇劍閣圗¶
劍閣森危隔錦官雲間棧路細盤盤天廽日馭長¶
安逺雨滴鈴聲蜀道難當日大軍同駐馬他時萬¶
<pb:KR4d0417_SBCK_007-16b>¶
里獨囬鑾傷心凝碧池頭句有底工夫作畫㸔¶
　和欽止河中即事¶
鸛鵲樓前一望時長河寂寞送斜暉人歌人哭㡬¶
興廢年去年来今是非寒雨渡頭人㫁渡秋風汾¶
水鴈来稀千村萬落人烟靄更許砧聲暮擣衣¶
　　弔袁用之¶
卜築中條四十秋安排隹䖏近休休隐居境為王¶
官勝仙伯名因少室留架上殘書灰燼冷嚢中妙¶
藥鬼神偷傷心天柱峰頭月曾照先生杖屨逰¶
<pb:KR4d0417_SBCK_007-17a>¶
　古瓶蠟梅¶
䂖冷銅腥苦未清瓦壺温水照䡖眀土花碧暈龍¶
紋澁燭泪痕踈雁字横未許功名歸鼎鼐且容風¶
月入瓶&KR0902;嬌黄喚醒昭陽夢漢苑凄凉草棘生¶
　　雪意¶
門巷蕭條日易曛豆楷灰欲落江雲眼花淡淡𥘉¶
疑見耳重蕭蕭竟不聞便可一盃平體粟不湏六¶
出點衣紋慇懃急遣蓬莱使探到梅花破㡬分¶
　栗¶
<pb:KR4d0417_SBCK_007-17b>¶
漁陽上谷晚風寒秋入霜林栗玉乾未折㯶櫚封¶
萬殻乍分混沌出䨇丸賔朋宴罷煨秋熟児女燈¶
前爆夜䦨千樹矦封等塵土且随園芋勸加餐¶
　　憶橙¶
悵望天涯驛騎塵政湏玉甲破芳新可憐虗度梅¶
梢月無計相陪竹葉春三日手香頻入夢一年秋¶
好不關身快湏凖偹新詩句倘有金苞贈故人¶
　　射虎¶
眼花百歩透林寒抵死嗔人守九關只道草中藏¶
<pb:KR4d0417_SBCK_007-18a>¶
白額豈知卋上有黄間才聞父老愁三害倐見㷱¶
羆寝一斑寄謝咸陽嘆黄犬何如霧豹隐南山¶
　　冬至¶
天時人事不難量消盡群隂又一陽千里家山憑¶
夢到數莖白髪為愁長老来度日惟經卷病後關¶
心祗藥方六十之年今過五不湏苦死問行藏¶
　菊(二首)¶
水冷雲踈木葉黄遶籬目送雁南翔酒傾桑落林¶
廬静秋入騷人齒頬香人惜後期霑雨露天教晚¶
<pb:KR4d0417_SBCK_007-18b>¶
莭傲風霜憑誰寄語陶元亮不為南山興自長¶
　　又¶
西風吹葉静千林獨有幽香伴苦吟細葉宫槐舒¶
碧皺小花佛頂暈黄深誰憐細雨情何限可惜清¶
霜痩不禁寄語兒曹莫䡖折重陽留待付孤斟¶
　　九月十一日夜對月¶
無花無酒過重陽轉覺閑居興味長眀月豈随人¶
薄厚黄花不逐丗炎凉閏年莭晚𥘉過夜老境衾¶
寒知有霜清境喚廽蝴蝶夢𧺫尋竹影㩀胡牀¶
<pb:KR4d0417_SBCK_007-19a>¶
　　荅趙慶之莭使¶
故人别後定何如春雁来時忽寄書壮歲從軍㡬¶
人在老来分手五年餘掛冠無計追弘景襆被何¶
時付魏舒遥想西州賢父老瓜疇閑伴故侯鉏¶
　　題劉莱州像¶
當年二老趙張儔(王翛然知府焦眀鏡運使)獨許¶
先生第一流異政曾聞山鬼伏直聲湏向古人求¶
從来赱卒知司馬到䖏兒童說細矦惆悵當年舊¶
逰䖏羊曇不肯過西州¶
<pb:KR4d0417_SBCK_007-19b>¶
　　九日㑹極目亭¶
孤亭髙&KR1062;冷雲堆九日登臨貰酒盃魏國河山殘¶
照在梁王䑓殿野花開鷗從白水眀邊沒雁向青¶
天盡䖏囬未必龍山如此㑹座中三館盡英才¶
　　再和¶
秋興髙扵灔澦堆秋光併入阮公盃霜凋蒲劍三¶
稜折雨裂荷衣十字開北雁逺浮梁水動南雲低¶
抱椘天囬前秊此日登髙㑹點檢唯無短李才(謂)¶
(屏山死矣)¶
<pb:KR4d0417_SBCK_007-20a>¶
　　過楊太尉墳¶
道傍古塜入荒榛下馬摩娑漢八分誰謂皇天無¶
老眼却令大鳥泣孤墳獨携一盞霜風酒一酹三¶
峯日暮雲李杜就誅鉤黨𧺫可能天下獨傷君¶
　　過邠州(二首)¶
地靈物秀古稱䧺前有汾陽後范公千古山川形¶
勝地兩朝人物畫圗中一家忠厚餘風化七月蚕¶
桑詠女功誰識聖賢遺意在黍離篇末離豳風¶
　　又¶
<pb:KR4d0417_SBCK_007-20b>¶
遥看涇水遶城流下盡坡陀始見州歲暮簡書催¶
出塞天寒風雪送行輈坡田井井龜圗畫山路盤¶
盤篆印繆更欲慇懃訪陳迹夜深燈火伴牢愁¶
　　過慶陽¶
地形占得古金湯感嘆當時幾戦塲父子一家三¶
范帥功名異代兩汾陽四山帶郭環天險二水分¶
流㑹女墻想見公堂無一事臨川閣上日飛觴¶
　暮春得寒字¶
九日聊偷一日閑三分春色二分闌郷関夢裏人¶
<pb:KR4d0417_SBCK_007-21a>¶
空老風雨夜来花更殘乍坼甕泥糕酒熟未開火¶
禁粥餳寒何時投劾歸田去楊栁隂中把釣竿¶
　秋雨¶
十日秋霖不出門門前流水似江村墙頭新竹大¶
于母砌下老桐今有孫澤雁背飛驚吹急濠魚逆¶
上避河渾秋風未得乗槎便擬控扶揺北海鵾¶
　　百塔¶
松林横截東南野蘭若斜連子午庄平楚風煙開¶
鄠社㫁碑歲月自隋唐樓頭山入詩人座砌下泉¶
<pb:KR4d0417_SBCK_007-21b>¶
分衲子房更欲秦川窮勝㮣却從髙塔望雲陽¶
　　過石氏園(樂天故居)¶
石氏園亭竹一圍眼前勝事只心知幽禽有語能¶
㽜客流水無情自入池客裡歲華将盡日梅邊春¶
信獨来時醉吟吟後無吟者又得閑閑一首詩¶
　　上巳逰西園分韵得蘭字與楊禮部携同院¶
　　　諸公賦(二首)¶
相逄草草即盃盤誰識吾曹箇裡歡燕蹴&KR0585;花堕¶
&KR0818;席魚揺波日動欄干無窮照影溪溪栁不住吹¶
<pb:KR4d0417_SBCK_007-22a>¶
香畹畹蘭巳属清眀連上巳更容飛盖接鴛鸞¶
　　又¶
跨鳯騎麟玉筍班蹇驢不作杜陵酸巳煩蠒𥿄書¶
陳迹更許仙舟泛碧瀾酒令致師嚴細栁詩朋鏖¶
戦劇皋蘭遨頭却返瀛洲去夢覺楊州鶴背寛¶
　　挽劉雲卿¶
人物于今嘆渺然知君才徳㡬人全忠言唐介𥘉¶
還闕道學東莱不假年黄壌苦埋經卋志清氊未¶
了讀書縁西園酬唱空陳迹泪洒南風擘素牋¶
<pb:KR4d0417_SBCK_007-22b>¶
　　楊尚書宫直雪作擬應制作詩某時在暇聞¶
　　　而和之(二首)¶
霰雪霏霏點玉英玉堂鈴索峭寒生也應天上多¶
端葉無頼人間有化城兎苑因之賢者樂羊羔加¶
以聖之清吾曹安預籌邊事且及新年賀太平¶
　　又¶
黄昏陡覺俏寒生漏澁銅壷第几更未放六花齊¶
苑樹先㽜半月抹宫城一陶風俗還純素盡領乾¶
坤入太清應是上方觀下界故教䨇眼一時眀¶
<pb:KR4d0417_SBCK_007-23a>¶
　　二月見梅花¶
不應開䖏避嚴冬無賴春寒雪尚封縦使風霜欺¶
爾痩可能桃李為君容龎眉都尉嗟何晚飛騎将¶
軍　不逢畢竟榮枯無定在此花勸汝倒金鍾¶
　　春寒花較遲¶
吟懐常恨負芳時及至春来雪尚滋榆荚半含椒¶
粒色栁條未變麹塵絲墻隂更覺花開晚水冷應¶
知雁到遲慚愧蓬莱老仙伯巳廻和氣入新詩¶
　　殘梅¶
<pb:KR4d0417_SBCK_007-23b>¶
寒梅不作白頭新相對依依似故人要伴賔鴻并¶
社燕未随流水與紅塵空枝擬折猶堪嗅殘蕋重¶
㸔不厭頻自是東皇催鼎食無情風雨不關春¶
　　杏花¶
香傳微雨隔簾櫳十載觥舩不負公愁見餘春紛¶
雪白且㸔𥘉日眩霞紅兩株副使鶯吟裡一色新¶
郎馬足中投老安能知許事一鞭農事趂春風¶
　此近體字様詩¶
　非詩也悚愧¶
<pb:KR4d0417_SBCK_007-24a>¶
　　慶學士叔獻七十夀(二首)¶
乞得閑身七十餘知㡬𥘉不為鱸魚胸中幸有平¶
邊筞林下聊觀飬性書收拾雲山歸蠟屐卷蔵事¶
業入籃輿君王拊髀思頗牧未許先生作隐居¶
　　又¶
小築龍潭徳不孤盧鴻新有草堂圗四朝人物今¶
誰在二老風流與我俱把酒笑談猶觧酔上山筋¶
力不湏扶文章不逐年齡改能為開興作頌無¶
　　訪天寜周老¶
<pb:KR4d0417_SBCK_007-24b>¶
弊筞羸童負束書清晨緲緲獨騎驢乍辭天上尚¶
書履来訪雲間大士居覧鏡年年非𣸪我照溪䖏¶
䖏得逄渠從今莫訴經過數乞得閑身頗自如¶
閑閑老人滏水文集卷第七¶
<pb:KR4d0417_SBCK_007-25a>¶
