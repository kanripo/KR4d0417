# -*- mode: mandoku-view; -*-
#+TITLE: 閑閑老人滏水文集
#+DATE: 2015-09-11 15:21:56.183596
#+PROPERTY: ID KR4d0417
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0535-010閑閑老人滏水文集-卷第十.
<pb:KR4d0417_SBCK_010-1a>¶
閑閑老人滏水文集&KR0195;第十¶
　雜體¶
　　詔赦國書表冊文誥附草本中十取一二¶
　　擬元旗長慶新體戒諭¶
予新即大政承元和師旅之後軍國庻務有𫠦未¶
眀尚賴股肱元輔文武庶僚同寅戮力協賛太平¶
之功如聞有司罔克勵相翫&KR0010;愒日習以成風因¶
循者守&KR0010;月以飬資罷懦者託病疾以廢庻爾既¶
若此予何賴焉爾尚眀時予言用孚汝聼掌刑者¶
<pb:KR4d0417_SBCK_010-1b>¶
無以私情破公法俾有寃抑之情典選者無以小¶
莭妨大務俾有&KR0335;滯之歎掌計者出納之吝固防¶
濫予取不以道亦傷吾民無縦裒刻俾有流離之¶
嗟曰諌官御史汝惟耳目其有大利害具以聞無¶
毛舉細事以塞責曰守令兵&KR0229;之後吾民甚苦無¶
怠撫養無為蟊賊曰採訪使敦本察吏是汝之責¶
汝其察吏治以催科為名肆侵漁者曰將帥汝典¶
戎律朂爾偏禅儆爾師徒殄殱乃&KR0311;以復我髙祖¶
文皇之境土爰暨將校汝皆功臣之後無忝爾祖¶
<pb:KR4d0417_SBCK_010-2a>¶
考其尚蹈果毅無敢冒我糗粮無&KR0059;&KR0229;爾䘚伍無¶
與親民之官妄分彼此且我烈祖暨乃祖乃父胥¶
及逸勤勲在王府以有此境土共享太平之福相¶
在小民尚不忘累聖㴠飬之㤙况我有官君子卋¶
受厚㤙身&KR0013;厚禄營巳自私獨不為朝廷惜乎嗚¶
呼厥亦惟我憲考賞眀罰公衆職修理成法具在¶
我其敢弗率爾尚一乃心敬乃事厥有成績朕不¶
汝咎其或弗欽&KR0022;有常刑朕不庸釋治業赴功可¶
不免歟¶
<pb:KR4d0417_SBCK_010-2b>¶
　諭陕西東西兩路行省詔¶
比以北境&KR0091;兵西鄙爲重肆遣將帥以衛封陲仍¶
申¶
命扵大臣以分領扵行省其責不爲不重其任不¶
爲不優如聞彼軍深入夏境倘邉方之少警將内¶
地之可憂雖九廟扶持素爲神眀祚也而一時利¶
害不爲社稷慮乎若非協力以早圗恐或噬臍之¶
不及其體此意以究爾圗於戯進退軍之宻謀朕¶
不&KR0025;中制也安危國之大計卿其以身任之可守¶
<pb:KR4d0417_SBCK_010-3a>¶
可攻各度其勢或犄或角一&KR0025;𫠦長其毋失事機¶
以勉圗成効¶
　　詳問書¶
(云/云)兩國和好幾及百年南北生&KR0149;不見兵革波¶
之𫠦及我之餘也不圗&KR0494;者太和間彼國君臣狃¶
扵釁勇尚禍之言妄有無名之舉我朝不得巳以¶
兵應之彼旣異始圗不克逞志扵我于是有増幣¶
易叔以伯之請我¶
章宗皇帝重念彼國傷殘之故曲&KR0025;和好仍歸淮¶
<pb:KR4d0417_SBCK_010-3b>¶
漢巳得之地㤙至渥也既許乞&KR0576;之後庻幾為度¶
徳量力之事謹畏天保國之戒豈意利我虜釁頓¶
違&KR0576;誓累年譎詐不貢&KR0010;幣帥我叛亡以蕩揺我¶
邉陲我邉臣憤怒自率𫠦部以報東門之役庻可¶
少懲矣且&KR0167;保我漣水扇惑我山東之民造釁百¶
端不念伯姪無窮之好僥倖扵不可知之勇似不¶
審輔車相依之𫝑將&KR0167;蹈覆車之轍也我廷臣固¶
請曰彼忘累聖之㤙幸我一旦之警自以鞭長不¶
及馬腹不知牛雖&KR0484;僨扵豚上其可幸乎便可興¶
<pb:KR4d0417_SBCK_010-4a>¶
師聲罪往伐尚念彼界生&KR0149;何罪故遣使臣先以¶
文告仍以大兵&KR1062;境若&KR0014;改圗一遵舊約則又何¶
求如其不然自啟禍端罪有歸矣既違三&KR0149;之心¶
&KR0178;貽九廟之悔百𫝑至此雖欲乞和不可及巳故¶
令詳問其審圗之云¶
　　荅夏國告和書¶
以生民爲心不以細故而忽生民之命以天下爲¶
度不以&KR0059;忿而傷天下之功惟我國家奄宅中外¶
威制萬里㤙結三方髙麗叛歸&KR0077;而不受孽宋既¶
<pb:KR4d0417_SBCK_010-4b>¶
服免其稱臣苟有利扵生&KR0149;有不較其名分矧惟¶
大夏時我寳鄰&KR0576;&KR0654;既百年扵兹㤙好若一家之¶
舊乃者北兵之大擾因而東道之不通豈意同&KR0576;¶
堕此奸計俾我兩朝之交贄至扵一矢之相加幸¶
上天開悔禍之期使赤子有息肩之望兹行信使¶
特枉載書忍以一朝之違遽忘累世之好審此輔¶
車之𫝑属我唇齒之&KR0022;與其&KR0773;外夷之陸梁孰若¶
結諸夏之親眤惟兹不𩔗乃我同&KR0311;當人心&KR0773;&KR0333;¶
之秋見天道好還之意衆既烏合罪&KR0167;貫盈彼物¶
<pb:KR4d0417_SBCK_010-5a>¶
極則终衰此數離而&KR0167;合且䦧墻猶可禦侮况同¶
舟何患異心既省成言當如来約¶
　　囬宋國賀正旦國書¶
春陽啓序適當獻&KR0010;之辰使馹馳緘逺預&KR0130;新之¶
慶旅陳器幣偹縟情文具孚誠意之休益締信盟¶
之好¶
　　囬宋國賀萬年莭¶
陽和應律適臨姑洗之辰使介馳駋逺賀誕彌之¶
莭肅陳禮幣祗逹近凾覧誠意以具孚保&KR0172;&KR0576;而¶
<pb:KR4d0417_SBCK_010-5b>¶
益固¶
　　囬夏國賀萬年莭國書¶
逺馳使馹来展賀儀念誓好之方隆故情文之俱¶
盡其為恱懌&KR0154;罄敷陳式属凉秋善綏福&KR0130;¶
　　統軍謝免罪表¶
誤軍期者無赦&KR0022;有常刑忘人罪而責成君之大¶
徳巳&KR0162;前請仍玷新㤙(中謝)臣聞王者使臣功不¶
如過人臣報國死不顧生要之&KR0014;至扵成功可以¶
粗償扵宿負一昨臣分屯西道俾扞北陲粗置營¶
<pb:KR4d0417_SBCK_010-6a>¶
屯稍増塹壘皆本授之成𥮅固無取扵瑣才朝廷¶
察臣小心&KR0009;臣大任委之以精兵之地授之以専¶
對之&KR0096;庻知虜情預為邉偹而臣才㣲責重識暗¶
慮䡖誘未識於椘嬴敵妄言扵邾小遂闕儲胥之¶
偹尚遺宵旰之憂大則置之典刑小則削其仕籍¶
國曰可殺臣猶自知豈意隆㤙曲全㣲命枯骨&KR0167;¶
&KR0079;&KR0009;面何顔尚且慮臣以&KR0127;敵損威憫臣以積憂¶
致斃謂臣智雖失料心則亡它盡棄前瑕許圗後¶
効激昻有地奮躍呼天此盖伏遇¶
<pb:KR4d0417_SBCK_010-6b>¶
皇帝陛下燭物以眀及人以徳忘曹沬三敗之辱¶
要孟眀一𢧐之功遂致罪囚&KR0167;塵任使臣敢不洗¶
心知悔畢志改圗再三經畫之籌庻禆帷幄萬一¶
生成之賜少荅乹坤不勝激切之至¶
　　進呈¶
　　章宗皇帝實録表¶
臣(某)等言伏以唐虞之際有典謨茂彰洪烈文武¶
之政在方䇿迄爲顯王自昔人君必存史籍既有¶
其豐隆顯懿之徳亦賴夫温醇深潤之文鋪張對¶
<pb:KR4d0417_SBCK_010-7a>¶
天之洪休楊厲无前之偉績然後事辭不苟聲實¶
相當伏以¶
章宗皇帝聖敬日躋聡眀時乂光膺大業祗述先¶
猷禀大有為之資千古挺出行不忍人之政朞年¶
有成發&KR0338;粟以賑貧窮置外&KR0279;以審刑獄罷征歛¶
扵即曰减租稅者累年敦&KR0134;農桑裁定制度孝承¶
祖烈欵謁大壇秩曠古之無文定國朝之大禮生¶
徒徧學校冠盖環橋門煥乎之文&KR0085;以𦸼餙百度¶
赫然之怒&KR0085;以震叠萬方始以殷髙之眀&KR0017;方肆¶
<pb:KR4d0417_SBCK_010-7b>¶
伐終然宣后之烈淮夷来舒故得孽宋増幣以乞¶
&KR0576;阻䪁革心而效順西服銀夏東撫辰韓&KR0010;時相¶
望琛寳入貢由是蒸為瑞氣散為祥風神鳳来翔¶
寳𪔂出現野𧖟成繭嘉榖旅生至扵奎璧之文河¶
洛之畫日月出矣光其不亦難乎江漢濯之皜乎¶
不可尚巳尚&KR0077;徽稱而不受愈彰聖徳之難名二¶
十年間歌舞太和之治億萬世後光華惇史之書¶
况夫良將之逺籌賢相之婉畫𫠦表忠臣莭婦𫠦¶
舉異行茂才本兵輿賦之煩生齒版圗之數𫠦宜¶
<pb:KR4d0417_SBCK_010-8a>¶
具載以示方来欽惟¶
皇帝陛下夤紹燕謀思光前烈謂信書之未畢&KR0178;¶
遺美之不昭深詔儒臣詳為實録往在東海之際¶
巳抽中祕之書踵此編年俾之載筆属典冊之未¶
上值虜㓂之不虞師旅繹騷萹秩&KR0262;逸欽承聖訓¶
復命編摩徧閱官縢曲加捜訪然而&KR0120;居注有𫠦¶
未偹行止録有𫠦未詳或捃摭扵案牘之餘或採¶
拾扵見聞之際載之行事誠咸五扵登三及此成¶
書懼掛一而漏萬臣等𫠦編成¶
<pb:KR4d0417_SBCK_010-8b>¶
章宗皇帝實録一百&KR0195;并事目二十&KR0195;縂計一百¶
二十&KR0195;繕寫了畢謹具進呈收伏望聖慈曲垂省¶
覧臣文章曖昧學術空踈遺美不彰雖乏三長之¶
妙直辭無愧庻伸一得之愚云云¶
　　上尊號表¶
率𥸤衆願祗薦鴻名奉綸命以未俞慮精誠之未¶
至輙申前懇仰凟宸嚴伏兾矜&KR0025;以期得請臣聞¶
乾坤之量無得而形容日月之光不勞于繪𦘕其¶
有功𠫵化育理謝名言應帝王之迹盖出强名殚¶
<pb:KR4d0417_SBCK_010-9a>¶
臣子之誠又烏可巳欽惟¶
皇帝陛下天資英粹聖學緝熈宣烈聖之重光席¶
太平之休運文物煥乎三代聲教憺乎八荒爰自¶
即位以来専以愛民為務置常平以偹水旱遣信¶
使以&KR0134;農枽三讞之外而尚慮囚徒萬機之餘則¶
親覧章奏減樂府出宫女定律令正禮儀闢儒舘¶
以崇文繪功臣而厲武恢土徳以大中原之統繚¶
塞垣以杜外夷之虞𫠦為經畧萬方彌綸百度大¶
功非止扵數十聖徳未究其毫厘是以徳澤之流¶
<pb:KR4d0417_SBCK_010-9b>¶
霧湧雲蒸瑞應之至山湧水出神鳳翔扵磁郡寳¶
𪔂出扵汾隂年榖屢豐邉鄙不&KR0717;時雨赴感瑞雪¶
應期天人之際巳交上下之望咸塞由是勲戚庻¶
政文武具寮緇素之流𦒿艾之属其願薦鴻稱者¶
以億計而乆曠大典者踰十年尚虞庻政之闕遺¶
&KR0167;慮榮名之侈及夫稽政道不若察衆望守謙徳¶
不若建大中况此皇王之上儀祖宗之故事闕上¶
儀而不舉皇上將有愧于前遵定制之巳行祖宗¶
亦有望扵後使典禮而未偹豈臣鄰之敢安若夫¶
<pb:KR4d0417_SBCK_010-10a>¶
淵懿冠倫宥宻基命彂育萬物裁成兩間𫠦以&KR0071;¶
扵天儲思穆清㳺心昭曠窅爾神略巍乎帝功𫠦¶
以法扵道澤昭天泉㤙及麛卵愽施濟衆視民如¶
傷兹不曰仁乎雲漢天章金玉王度𦸼餙萬物膠¶
轕三光兹不曰文乎賞不間扵踈賤罰不阿扵貴¶
近其理財也取之有制其禦戎也動而有經兹不¶
曰義乎不怒而威不殺而服天戈𫠦指則𠒋渠授¶
首皇威𫠦殺則夷裔請臣兹不曰武乎窮理盡性¶
無方可測謂之神極深研幾無𫠦不通謂之聖至¶
<pb:KR4d0417_SBCK_010-10b>¶
眀以照乎萬里之外大孝以寧乎七廟之神臣謹¶
上稽天心下察衆志謹與文武百僚懃懃懇懇不¶
勝大願固請上尊&KR0197;云云伏望陛下曲囬淵聼俯¶
察輿情爰及陽春昭受顯&KR0197;命禮官而諏日詔儒¶
者以刺經𠫵二帝以為三襲六經而為七編金刻¶
玉坐膺偹物之儀拊石鳴鐘大講中天之禮四方来¶
賀萬夀無疆¶
　　平章謝撫諭表¶
外虞肆靖方深重慎之懐中使俯臨俄示撫存之¶
<pb:KR4d0417_SBCK_010-11a>¶
渥人㣲任重寵與愧并如臣者素乏壮猷濫膺閫¶
&KR0009;才雖無取心則靡皇欽惟¶
皇帝陛下内恕及人至眀燭物憫河南之積暑知¶
臣下之㣲勞臣敢不益勵懦衷仰酬睿澤王事靡¶
盬敢懐蒸溽之憂天威𫠦臨即遂凱還之樂¶
　　車駕幸慶寧宫皇妃&KR0120;居表¶
八月其穫適當講事之秋三&KR0010;乃廵尤見重民之¶
意動惟時順樂與民同欽惟深畧緯文睿謀經逺¶
修巳以安百姓正家而御萬方王業𫠦基必本関¶
<pb:KR4d0417_SBCK_010-11b>¶
雎之化朝廷既治乃講騶虞之由妾等㽜侍掖廷¶
阻趍行闕女工載績望虞舜之裳衣聖夀無疆期¶
周王之福禄¶
　　又¶
正時以閏方欣萬寳之成出狩扵田猶俟三農之¶
隙豫順以動益恱無疆欽惟¶
皇帝陛下乹坤其仁金玉其度駕言出狩車既攻¶
而馬既同無巳太康民不勞而國不費属霜秋之¶
戒&KR0049;與聖體以御宜妾等㽜侍中閨阻朝外闕羽¶
<pb:KR4d0417_SBCK_010-12a>¶
旄有美想聞百姓之&KR0172;弓韣興祥更上多男之祝¶
　　百官&KR0120;居表¶
民狎扵野方農務之告成時邁其&KR0022;象天威而講¶
武翠華𫠦駐和氣交形欽惟駿恵先猷動遵古制¶
爼豆舉三驅之禮羽旄形百姓之&KR0172;豈徒𫉬赤鴈¶
以作歌荐之郊廟庻幾得非㷱而應卜福大&KR0022;家¶
臣䓁祗奉綸言叨𨤲省務&KR0435;汾水秋風之作阻預¶
群官頌南山天保之詩願言萬夀¶
　　閏月表¶
<pb:KR4d0417_SBCK_010-12b>¶
五年再閏雖云王者之居門一&KR0010;三田皆扵農隙¶
以講事禮昭大獮&KR0172;溢綿區欽惟適奢儉之中𠫵¶
文武之用交物有則視民如傷世巳治而戒事之¶
無虞&KR0010;巳登而慮民之不給猶謹治兵之教載為¶
省歛之行飲是太和錫之純嘏臣等祗膺綸命㽜¶
玷中&KR0279;即雲氣以望&KR0363;莱一心徒切祝奉元之授¶
神䇲萬夀無疆¶
　　樞宻左丞授平章政事表¶
陳力不&KR0014;方虞罪責捫心何有遽及寵光聞命若¶
<pb:KR4d0417_SBCK_010-13a>¶
驚以榮為懼(中謝)臣伏聞典筞𫠦載謂天官不可¶
假人祖宗以来示宰相不可専用舅或以内親扵¶
百姓而外撫扵四夷有非其人不付以事如臣者¶
斗筲小器樗櫟散材偶塵科苐之㣲遂忝搢紳之¶
列亦甞𠫵中書之政叨左轄之司徒累眀㤙無&KR0024;¶
國論天寔鍳此臣猶知之偶邉隅少警之&KR0004;乃臣¶
子效莭之曰當先行列况忝丞疑左右樞省者四¶
年来往東西之兩地賴神謀之經畧底外裔以服¶
降敢叨天功以&KR0059;臣力伏惟¶
<pb:KR4d0417_SBCK_010-13b>¶
陛下憫臣以簮&KR0130;之&KR0199;矜臣以犬馬之勞謂雖無¶
術以&KR0024;天或可因人而成事綸言下逮中使俯臨¶
官超四階爵躋一品人㣲寵厚禄重身䡖欲上章¶
引避則慮凟聼聞欲奉命馳驅則實懐慚懼臣之¶
進退交集競營意眀聖之逺圗以覊縻之新附欲¶
&KR1062;以重臣之𫝑敢懐乎一巳之&KR0059;敢不益勵&KR0004;心¶
誓圗後效天威不逺實臨過厚之誠聖徳難酬仰¶
祝無疆之夀¶
　　平章授左副元帥謝表¶
<pb:KR4d0417_SBCK_010-14a>¶
歌六月餙戎車利執言扵醜虜作三軍謀元帥誤¶
置貳扵庸虗聞命若驚撫心知愧(中謝)臣聞兵應¶
者勝豈得巳而後興師出無名彼不亡而何待過¶
勞聖慮臨遣將臣如臣者朴以少文懦而不武雖¶
為平鼠&KR0060;之㓂而愧匪鷹&KR0045;之村奉命以来以榮¶
為懼然王氣巳吞扵吳㑹而天誅未即扵淮夷敢¶
意兵符重忝閫&KR0009;此盖伏遇¶
皇帝陛下功超將將道顯威威任事而必以誠與¶
人而不求偹授之成𥮅折此遐衝遂致非才亦叨¶
<pb:KR4d0417_SBCK_010-14b>¶
重責仍且頒金而佐費錫藥以扶衰臣敢不佩賜¶
孔懐味珍知戒享士廣分甘之恵勞師體止渇之¶
仁是以似之敢後西平之子不遑寧止尚寛南顧¶
之憂¶
　　謝宣慰賜夫人𦵏賻贈龍脑水銀錦叚表¶
伏以義不頋&KR0059;既鑿㓙門而出㤙猶逮室更迂恤¶
典之華死况扵生感深以泣(中謝)伏以君父之托¶
受脤啟行伉儷之㤙&KR0025;宜可貶方深國慮何以家¶
為臣素乏將才叨承閫&KR0009;寵踰其分釁鍾厥家仰¶
<pb:KR4d0417_SBCK_010-15a>¶
累明㤙俾光&KR0059;室錫龍汞以為𦵏歛之具餙錦綺¶
以為&KR1056;贈之資&KR0070;極哀勞㤙深窀穸此盖伏遇¶
皇帝陛下冠冕至徳體貌群臣施㤙扵既往之魂¶
垂徳扵不報之𫠦遂令朽骨亦玷餘榮兒姪至扵¶
誓心犬馬猶知懐恵殁而有識應結草以知歸生¶
者可知至盖棺而後巳一心莫展萬夀無疆¶
　平章左副元帥謝宣諭賜馬鉸具兎鶻匹叚¶
　　　藥物表¶
小醜亂常致干天討偏師&KR1062;境屢奏膚公豈料庸¶
<pb:KR4d0417_SBCK_010-15b>¶
踈猥承褒寵(中謝)伏以薄伐荆楚鋪敦淮濆来旬¶
来宣增六軍之氣不㽜不䖏成三務之功以至提¶
虎旅之三千破島夷之數萬孤城擒布異域𫉬嘉¶
敢叨天功以為臣力此盖伏遇¶
皇帝陛下仁心惻怛詔&KR0562;温淳癃老為之&KR0717;&KR0026;武¶
夫至扵感泣人百其勇士一乃心縦其前擒執此¶
醜虜㨗無虚日賞不踰時撫𢧐士之勤勞優將臣¶
之寵錫遂令眷握曲&KR0013;㣲躬佩刀非㫁割之才觧¶
帶乏覊縻之術徒&KR0167;駈馳聖策衣&KR0013;天光奉命靡¶
<pb:KR4d0417_SBCK_010-16a>¶
皇味珍知愧臣敢不據鞍忘老執轡請行載惟筐¶
篚之㤙莫非民力尚謹藥石之戒&KR0178;累主知不矜¶
小㨗之易成庻集大功而圗報¶
　　謝宣諭生擒賊將田俊邁表¶
㓙渠生致頓收一𢧐之功中使俯臨過沐九重之¶
諭寵光曲&KR0013;感愧交并(中謝)臣聞周王歌六月之¶
師殷髙美三年之克豈有偏將成師而出醜虜望¶
風而奔㨗以至三一皆當百雖未馘孫權之首巳¶
&KR0014;俘孟𫉬之降&KR0025;古罕聞于今為烈此皆一人授¶
<pb:KR4d0417_SBCK_010-16b>¶
算諸將協心謀不遺長臣扵何有欽惟¶
皇帝陛下沉幾獨運群筞兼收慮小器之易盈戒¶
成功之難保臣敢不銘心聖訓畢志事機草木知¶
威已振先聲之氣&KR0597;躉有毒更深慮勝之懐¶
　　謝宣諭破夀蔡州賊賜玉靶劍玉荷蓮盞一¶
　　　&KR0215;金一百兩内府叚子十疋表¶
邉將奮&KR0045;屢騰㨗奏聖㤙重叠猥及非才功非蕭¶
䂓寵慚隗始(中謝)臣聞一勝一負兵家之常萬舉¶
萬全聖人𫠦獨方大統終歸于混合肆小㓂適為¶
<pb:KR4d0417_SBCK_010-17a>¶
之駈除蠢爾蠻荒干兹天討迨皇威之既振底賊¶
壘之無堅有俘其𠒋有馘其首釋圍城而&KR0167;固絶¶
歸路以幾殱其餘傷弓之鳥不待弦之張破竹之¶
威可迎刃而觧殆將亘海以有截豈止渡江而若¶
飛兹盖伏遇¶
皇帝陛下出内府之珎輟尚方之品賜之惟服食¶
器用寵其守城郭封疆欒武自知何臣力之有也¶
去病不敗亦天幸之致然如臣者素乏壮猷叨塵¶
閫&KR0009;帶其攂具有愧漢官之儀酌彼金罍徒忝周¶
<pb:KR4d0417_SBCK_010-17b>¶
行之置殆速在梁之刺終非躍冶之才欽惟¶
皇帝陛下干戈省躬衣裳在笥賤和氏之璧𫠦寳¶
惟賢&KR0162;陳平之資𫠦圗者大遂令異數曲&KR0013;㣲軀¶
臣敢不顧影知慚餙躬自勵種徳&KR0654;同扵美玉許¶
身願比扵南金是以似之雖未對前人之烈文之¶
教也敢對&KR0045;天子之功¶
　　丞相謝過表¶
怪神不語諒天道之匪諶信偽難眀亦人言之可¶
察咎將誰執臣猶自知　伏以甲&KR0026;儲祥甘泉錫¶
<pb:KR4d0417_SBCK_010-18a>¶
羙兹為社稷之大計豈矇臣子之至情而臣等易¶
動浮言輙為膚奏庻幾崑崙之賤或叶唐兒之㣲¶
豈謂以慿虗之言兾無妄之福罪之大者天可欺¶
乎欽惟¶
陛下開日月之眀廓乹坤之徳謂臣過在䡖信察¶
臣心則匪他赦其智識之不眀&KR0167;以訓辭而諄諭¶
臣敢不洗心加厲捫舌知非報國無功但抑譸張¶
之幻事君有義益堅畏慎之誠¶
　　禘禮慶成表¶
<pb:KR4d0417_SBCK_010-18b>¶
親祠祖廟有嚴祼獻之儀上順天陽益定尊卑之¶
義禮行一日風動四方欽惟御衆以寛奉先思孝¶
吉涓近日欵謁大宫戒嚴之際則風雨順&KR0025;將事¶
之夜則月星眀朗祖考昭假福禄来冝惟熈事之¶
偹成實太平之髙致臣預瞻隆禮祗侍齋祠神其¶
格思昭一人之有慶君曰卜爾酢萬夀之無疆¶
　　平章乞致仕表¶
㤙厚身䡖莫有涓埃之報効力㣲任重豈逃天地¶
之鍳臨&KR0178;貽覆餗之羞輙有避賢之請(中謝)臣聞¶
<pb:KR4d0417_SBCK_010-19a>¶
忠臣不敢受無功之賞眀君不&KR0014;畜無用之臣然¶
後朝議俞諧天工無曠如臣者斗筲小器樗櫟散¶
材早際休眀偶塵任使適邉隅之少警偹行列以¶
居前仰頼聖慈苟逃罪責既委之要衝而獨當一¶
面復預于帥閫而総統諸軍属聖主之嗣圗尚賊¶
臣之稽戮但知除君側之𢙣不敢避天威之誅豈¶
意罪不汝瑕寵踰𫠦望進&KR0983;樞廷之重與聞政事¶
之煩内無張華經國之謀外無營平破賊之計在¶
承平之日不敢冒居况多難之時豈&KR0014;有&KR0024;加以¶
<pb:KR4d0417_SBCK_010-19b>¶
門膺卋爵子尚主㤙(一作姻)在君㤙更何以加而¶
臣才僅止扵此豈㣲軀之敢愛慮賢路之乆妨伏¶
望¶
皇帝陛下廓日月之眀囬雨露之施別求俊異俾¶
就退閑使臣無居寵之嫌得安常分而國有得賢¶
之助早致太平¶
　　賀立皇太子表¶
継體承祧尤重元良之&KR0009;立嫡以長式符公器之¶
歸華夏宅心天人同慶欽惟茂隆聖徳誕受丕基¶
<pb:KR4d0417_SBCK_010-20a>¶
深維永圗早定大本重眀麗正&KR0071;照則盖取諸離¶
一索得男主器者故受之震上以隆廟社無&KR0416;之¶
福下以係臣民咸戴之㤙羽翼巳成豈藉商山之¶
皓謳歌有属益知子啟之賢臣(等)久沐天㤙預聞¶
&KR0038;慶鷄鳴問寝賡歌三善之休虎拜&KR0045;言仰祝萬¶
年之夀¶
　　左𠫵政乞致仕表¶
卋属艱虞必得非常之佐運遭眀聖豈&KR0059;無用之¶
臣輙&KR0377;危誠仰干淵聼(中謝)伏念臣性惟樸魯材¶
<pb:KR4d0417_SBCK_010-20b>¶
夲下中素好道家之言本乏時寸之用偶塵任使¶
無&KR0024;涓埃當¶
聖皇嗣位之&KR0004;正國家有事之日不圗庸瑣𫉬玷¶
選掄委之以機務之煩加之以師旅之重王衍清¶
談而夲非經國房琯虗譽而素不知兵在承平猶¶
可冒居而多難將何有&KR0024;豈但人言之可畏實于¶
賢路以&KR0178;妨况&KR0025;改&KR0010;以来巳及懸車之際陳力¶
就列不&KR0014;者止&KR0300;閑置散乃分之宜豈可徒戀眀¶
㤙乆叨重任伏&KR0133;¶
<pb:KR4d0417_SBCK_010-21a>¶
皇帝陛下隆天地之施廓日月之眀憫臣以才不¶
逮人固非餙譲許臣以老當致政寔不遑安庻寛¶
罪戾之憂以畢始終之賜全歸為幸得請是期¶
　　宰相為蝗生乞罪表¶
隂陽佐理濫居承弼之司蝗旱為灾深負爕調之¶
責&KR1313;惶失措踧踖靡安伏念臣等以斗筲之材膺¶
棟梁之任外不&KR0014;鎮四夷而撫百姓内不&KR0014;調元¶
氣而率群臣徒累眀㤙叨承重&KR0009;以致旱暵為虐¶
貽當宁之憂螟&KR2888;&KR0071;生為下民之害&KR0010;一不熟罪¶
<pb:KR4d0417_SBCK_010-21b>¶
將安歸方聖主建中興之功而臣等蹈素餐之責¶
位苟冒䖏人其謂何伏願¶
皇帝陛下憫臣以無功而自慚察臣以有罪而自¶
效別有俊異許就退閑庶可下弭謗言上消沴氣¶
則致天工之不曠亦&KR0085;為榮但令賢路以無妨猶¶
云有&KR0024;¶
　封册髙麗王韺冊文¶
皇帝若曰分封樹屛實頼幹臣&KR0071;世象賢以崇有¶
徳率由&KR0212;憲&KR0375;眀至公惟我祖宗經畧臣夏亦大¶
<pb:KR4d0417_SBCK_010-22a>¶
啟夫土宇用綏懐扵逺人朕若昔大猷紹休先緒¶
乃睠東土惟我卋臣宜加錫命之榮庸展幹方之¶
寵啟爾(起&KR0167;知髙麗王國事)王韺受村眀敏賦性¶
中庸有肅恪以禔身資忠信以行道惟乃先世荒¶
于東陲象輅介圭啟封圻扵大國彤弓錫盾作藩¶
屏扵王朝踐修厥猷不顯亦丗尔暨汝父克成厥¶
終肇敏戎公嘉召公之是似女有良翰命申伯以¶
于宣是用𢌿爾苴茅纘我祖考以永為我藩輔用¶
追配扵前人嗚呼惟有徳可以和人民惟謹度可¶
<pb:KR4d0417_SBCK_010-22b>¶
以保富貴罔曰弗克惟既厥心罔曰孔艱惟敬厥¶
事慎乃服命律乃有民往盡乃心典聼朕命¶
　　前御史大夫張暐贈父萃卿誥¶
昔石建有醇徳而一家萬石𡊮氏著仁心而四世¶
五公古有其人今乃親見某以徳行爲世檢以文¶
學登世科孫則尚書子惟御史門閭之懿近代罕¶
聞推其&KR0025;来自爾素積生而冠萬人之髙選歿而¶
膺一品之追崇其有知乎亦&KR0085;榮矣¶
　　𠫵知政事李蹊授左丞誥¶
<pb:KR4d0417_SBCK_010-23a>¶
君不借寸扵異代𫠦資者當世之英豪天將降任¶
扵是人必付以大賢之事業朕以寡昧𫉬紹基圗¶
念祖宗開創之艱思社稷久長之計而四郊多壘¶
群生未寕提封未入扵版圗陵寝尚沾扵霜露中¶
夜以嘆兹心靡遑期得英偉絶俗之寸以濟險阻¶
非常之運疇若予采今得其人具位李蹊器識邁¶
倫才猷&KR0052;卋以文雅餙吏事以術業贊廟謀比長¶
外&KR0279;薛宣之政事巳試召還中省張鎬之籌筞甚¶
良是用貳我機衡進之丞轄於戯承平之丗中才¶
<pb:KR4d0417_SBCK_010-23b>¶
談咲而有餘多難之時賢&KR0530;馳騖而不&KR0085;(楊䧺觧)¶
(嘲)身濟大業力恢中原幸得遭時其任以天下之¶
重母以有已或負扵人主之知勉盡乃心以&KR0091;朕¶
意可改授尚書左丞兼修&KR0038;史加上柱國餘如故¶
　　許道真致仕制¶
安車蒲輪天子𫠦以厚&KR0278;賢之禮黄冠野服人臣¶
𫠦以遂歸老之心其㤙榮&KR0085;以兩全而前後不可¶
多得有臣如此如卿幾人具官道直以方氣剛而¶
大議論非卋儒𫠦到名莭以古人自期擢自先朝¶
<pb:KR4d0417_SBCK_010-24a>¶
置之諌列斥安昌&KR0060;位已聞折檻之忠及梁兾伏¶
辜方見埋輪之志朕&KR0004;即大位稔聞直聲&KR0120;之扵¶
田里退閑之間超之扵侍&KR0025;論思之地完偹始終¶
之莭&KR0025;容進退之間歎陽城之敢言惜其將去念¶
孔　之既老挽之莫㽜特進一階榮躋四秩華山¶
拂䄂㝡是爲世上之閑神武掛冠猶不負山中之¶
相勉終晚莭益介夀祺¶
　　道陵真妃制¶
古有六寝式奉宸闈天垂四星盖隣北極朕祗承¶
<pb:KR4d0417_SBCK_010-24b>¶
先帝敬建掖妃載頒優異之㤙以對柔嘉之則休¶
符佐相早列&KR0201;庭左右圗史之規進退珩璜之莭¶
彤管有煒象服是宜用光四徳之書仍侈六珈之¶
餙嗚呼攀軒龍而莫及望絶𪔂湖悵蒼梧之不還¶
魂消澧水惟徳徽之益逺宜命數之敦陪尚深送¶
往之誠愈保安貞之&KR0123;¶
閑閑老人滏水文集&KR0195;第十¶
